༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18490
ImageGroup:
11KG18509
LCCN:
n/a
ISBN:
9787805891590
Title:
སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མ་པདྨ་སྐལ་བཟང་གི་ཞལ་རྒྱུ
ན།
sems ngo mdzub tshugs kyi gdams pa'i gnad 'grol skyabs rje bla ma
pad+ma skal bzang gi zhal rgyun/
Author:
པདྨ་སྐལ་བཟང་
pad+ma skal bzang
Descriptor:
n/a
Original Publication:
skal bzang legs bshad dpe tshogs/;[not available)
Place:
Iha sal
Publisher:
bodiljongs bod yig die rnying ope skrun khang /
Date:
2011
Volume:
1
1
Total Volumes:
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2014



༄༅།། རྫོགས་པ་ཆེན་པོ་སེམས་ངོ་མཛུབ་ཚུགས་ཀྱི་གདམས་པའི་
གནད་འགྲོལ་སྐྱབས་རྗེ་བླ་མ་པདྨ་སྐལ་བཟང་གི་
ཞལ་རྒྱུན་ཞེས་བྱ་བ་བཞུགས་སོ།།
སྐྱབས་རྗེ་པདྨ་སྐལ་བཟང་གིས་གསུངས།
དགུ་རོང་ཨོ་རྒྱན་བསྟན་འཛིན་ནས་བསྡུས།
བོད་ལྗོངས་བོད་ཡིག་དཔེ་རྙིང་ང པེ་ཅན་ཁང་།
༽
ད
S



'ཀ་ཆུ་
སྐལ་བཟང་ལེགས་བཤད་དཔེ་ཚོགས།
སྨན་རྩི་མའགྲེམ གལམ། ག རྗེས། བཏེ།
སྐྱེའའི །azསྐང༌། རྒྱ་ཡིག དབྱིན་ཡིག
སྐྱབས་རྗེ་པད་ | ངས གོ སྣ༌ ས། ཀློད 1 ༢) : | མ་ཡང་རྒྱུའི་ལས་ལ་
༤ ཚ། དོན་ཆེན་པོ༌ ཆེའི མཚོན ཀྱི་སྐད བྱང ན་ན ངག ནོར་ བུའི་བང་མཛོད།
ཀུན་བཟང་བླ་མ་ཀི སྐལ། ལུང གི ༢་གས ཁྲིད རཚུངས་པདྨའི་ གདམས་ཟབ་
ག མ་ ནས ། ངས་་འི།
• རྫོགས། མེན་ཀློང་ཆེན སྙིང་ཐིག་གི་ཐུན་མེ་ང ཀྱིན འགྲོ སེམས སྐྱིད་གཏན་གྱི་དན ཁྲིད་
ཐར་པའི་ཀེམ་ ༢ ཀྱི ཟིན ར ལ ཚེ ས ཆ་མ་དགྱེས་པའི ཀས་ལུང།
ལནོ དག ཡིན པོ་རིའི མཛོད ཀྱིབ་གསང སྙིང པོའི དོན ངོ སྤྱིའི་ལྟ༌ བ ད ཀྱིས་ མའུ་ ཐ
སྐུང བྱང་ར བསྡུས་པ་གདམས། ང ནོར གའི ་ཀཏེར་མ་སློང་
• ཟབ་ཆོས་ ༧ ཁྲོ་དགོངས་པ་རང་གྲོལ་གྱི་ལས་བྱང ཚོར བ རང གྲོལ་གྱི་སྙིང་པོའི་
ཆུབ་ བཤད རིན་ གཉིས གས༣་ བྱེད།
༤ རྫོགས་ པ་ དཔོན : ངོ མཚུང ནགས ཀྱི ཀདར། ཀ་ཆའི གནག འགྲོ་སྐྱབས་རྗེ བྷ མ
ཐ བདེ་བ་ཅན་གྱི་ ཤིང གི སྨོན་ ཚིག དོར ག༌ ་ བང ང་ག་ ཕ
ཝར་ལ་ར། བགྲོད དའི ཐེམ་སྐས། །
• ཀློང སྙིང ཀྱིན འགི འི ཀ འདི ན རྣམ་མཁྱེན་པར་ ཡ ང ། ལྕགས་ཀྱི་ཡོ
རིན་ རྒྱ པ འི ༣༣/ aie ནཝ བང བར དུའི ལས། ཀེན་



༄༅།།རྫོགས་པ་ཆེན་པོ་སེམས་ངོ་མཛུབ་ཚུགས་ཀྱི་
གདམས་པའི་གནད་འགྲོལ་སྐྱབས་རྗེ་བླ་མ་
པདྨ་སྐལ་བཟང་གི་ཞལ་རྒྱུན་
བཞུགས་སོ།།
སྒྲུབས་རྗེ་པདྨ་སྐལ་བཟང་རིན་པོ་ཆེའི་ཞལ་གསུང་།
དགུ་རོང་སྤྲུལ་ཨོ་རྒྱན་བསྟན་འཛིན་གྱིས་བསྡུས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༄༅།། རྫོགས་པ་ཆེན་པོ་སེམས་ངོ་མཛུབ་ཚུགས་ཀྱི་
གདམས་པའི་གནད་འགྲོལ་སྐྱབས་རྗེ་བླ་མ་
པདྨ་སྐལ་བཟང་གི་ཞལ་རྒྱུན་
བཞུགས་སོ།།
ཇུས་གཞི།
དཔེ་སྐྲུན།
བོད་ལྗོངས་ཐེན་ལི་དཔལ་འབྱོར་རིག་གནས་འཕེལ་རྒྱས་ཚད་ཡོད་ཀུང་སི།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྒྲིག་ཨང 850010
710mmx1000mm 1/16
6,5
བརྒྱུད་འཚོང་། ཞིན་ཧྭ་དཔེ་ཁང་།
དེབ་ཚད།
དཔར་ཤོག
པར་ཐེངས། 2011ལོའི་ཟླ 9 པར་པར་གཞི་དང་པོ་བསྒྲིགས།
དཔར་ཐེངས་། 2011ལོའི་ཟླ 9 པར་དཔར་ཐེངས་དང་པོ་དཔར།
དཔེ་རྟགས།
རིན་གོང་།
སྒོར12.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
ISBN 978-7-80589-159-0



དཀར་ཆག
དཀར་ཆག
1
སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
འཇམ་མགོན་མི་ཕམ་པའི་རྫོགས་ཆེན་སེམས་ངོ་མཛུབ་ཚུགས་ཀྱི་གདམས་པའི་གནད་གྲོལ།
15
21
...……….
21
...... . བ
27
་་་
28
28
•
31
རྫོགས་པ་ཆེན་པོ་སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མ་
པདྨ་སྐལ་བཟང་གི་ཞལ་རྒྱུན།
གསོལ་འདེབས།..
ཐོག་མར་དགེ་བ་ཀླད་ཀྱི་དོན་བསྟན་བཅོས་རྩོམ་པ་ལ་འཇུག་པའི་ཡན་ལག་བཤད་པ། …27
དོན་དང་མཐུན་པའི་མཚན་བསྟན་པ།..
མཚན་བསྟན་པའི་དགོས་པ། .....
དགོས་པ་དེ་ལྡན་གྱི་མཚན་བཤད་པ།..
མཆོད་བརྗོད་དམ་ཕྱག་འཚལ་བ།
མཆོད་བརྗོད་བྱས་པའི་དགོས་པ། ..
མཆོད་བརྗོད་དངོས།..
མན་ངག་གི་ཆེ་བ་བརྗོད་ཅིང་སྤྲོ་བ་བསྐྱེད་པ།..
བར་དུ་དགེ་བ་གཞུང་གི་དོན་བརྩམ་བྱ་ལུས་ཀྱི་རང་བཞིན་བཤད་པ།:
མ་རིག་སྒོ་ངའི་སྦུབས་འབྱེད་ཀྱི་མན་ངག
སྔོན་འགྲོ་བཞག་ཐབས་ཀྱི་གནད་དང་བསྟུན་ཏེ་བཤད་པ།
-38
དངོས་གཞི་བསམ་གཏན་གྱི་ངོ་བོ་བཤད་པ།
སྲིད་པའི་དྲ་བ་གཅོད་པའི་མན་ངག
མཁའ་ལྟར་མཉམ་པ་ཉིད་ལ་གནས་པའི་མན་ངག
-63
31
31
34
，
37
•38
47
53



དཀར་ཆག
ཐ་མར་དགེ་བ་མཇུག་གི་དོན། -
-• • ，，....93
དམ་ཚིག་ལ་ཚད་བཙུགས་ནས་ཟབ་མོའི་གདམས་ངག་གསང་བར་གདམས་པ།…….93
གང་གིས་མཛད་པའི་མཛད་བྱང་སྨོས་པ།..
:94
བསྔོ་བ་དང་སྨོན་ལམ།
……………………....96



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
སྐྱབས་རྗེ་པདྨ་སྐལ་བཟང་རིན་པོ་ཆེའི་
རྣམ་ཐར་མདོར་བསྡུས།
སྔ་འགྱུར་གྲུབ་དབང་རྒྱལ་བ་རྫོགས་ཆེན་པའི་གདན་རབས་བཅུ་གཉིས་པ་མཁས་དང་
གྲུབ་པའི་དབང་ཕྱུག བདག་ཅག་གི་སྐྱབས་གཅིག་མཚུངས་མེད་སྨིན་གྲོལ་འཁོར་ལོའི་
མགོན་པོ་དོན་གྱི་སླད་དུ་མཚན་ནས་སྨོས་ན་ཐུབ་བསྟན་ལུང་རྟོགས་བསྟན་པའི་རྒྱལ་མཚན་
དཔལ་བཟང་པོའམ་ཆོས་རྗེ་པདྨ་སྐལ་བཟང་རིན་པོ་ཆེ་མཆོག་ནི། ཨོ་རྒྱན་སངས་རྒྱས་
གཉིས་པ་མཚོར་འཁྲུངས་པདྨ་ཀ་ར་ངུར་སྨྲིག་འཛིན་པ་དགེ་སྦྱོང་གི་རྣམ་རོལ་ཏུ་བྱོན་པར་ཚད་
མའི་ལུང་གིས་བསྔགས་ཤིང་། དུས་འདིར་གྲུབ་དབང་རྫོགས་ཆེན་པའི་བསྟན་པ་གཞིར་
བཞེངས་སུ་སློང་བ་ལ་ཐུགས་བསྐྱེད་དམ་བཅའི་མཐུ་གྲུབ་པའི་ཕྲིན་ལས་དུས་བབ་ཀྱི་སྐྱེས་བུ་
ཆེན་པོ་སྟེ། དམ་པ་གང་ཉིད་བསིལ་ལྡན་གངས་རིའི་ཕྲེང་བས་ཡོངས་སུ་བསྐོར་བའི་བོད་
ཆེན་པོའི་ལྗོངས་ཀྱི་བྱེ་བྲག་མདོ་ཁམས་སྒང་དྲུག་ལས། འབྲི་རྫ་ཟལ་མོ་སྒང་གི་ཆར་
གཏོགས་པ་ལྷ་གཉན་ཆེན་པོ་རྫ་རྒྱལ་རྡོ་རྗེ་འཕན་ཕྱུག་རྩལ་གྱིས་བདག་ཏུ་བཟུང་ཞིང་རྫ་ཆབ་
གཡུ་འབྲུག་སྔོན་མོ་ཤར་ཕྱོགས་སུ་དལ་གྱིས་འབབ་པའི་སྟོད་རྒྱུད། སེམས་དཔའ་ཆེན་པོ་
དཔལ་སྤྲུལ་འཇིགས་མེད་ཆོས་ཀྱི་དབང་པོ་དང་། མཁས་པའི་ཁྱུ་མཆོག་འཇམ་མགོན་མི་
ཕམ་རྣམ་རྒྱལ་སོགས་མཁས་དང་གྲུབ་པའི་སྐྱེས་མཆོག་བརྒྱུད་མར་བྱོན་ནས་བྱིན་གྱིས་
བརླབས་པའི་གནས་བྱང་སྡེ་རྫ་ཆུ་ཁའི་ཡུལ་གྲུ་ལས་དགེ་རྩེ་འགབ་མར་གྲགས་པའི་སའི་ཆ།
1



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
འབྲོག་ཐང་མེ་ཏོག་གི་དོ་ར་ཉམས་དགའ་བ་ཉི་མའི་གདན་ཐོག་ཏུ་འབོད་པའི་ནོར་འཛིན་གྱི་
ཐིག་ལེ་ཡངས་པ་རུ། ཡབ་དཔའ་བོའི་རིགས་རྒྱུད་མ་ཆད་ཅིང་ཕོ་རྩལ་སྣ་དགུ་ལ་བྱང་
ཆུབ་པ་ཧོར་ཤུལ་འཇིགས་མེད་དོན་གྲུབ་དང་། ཡུམ་གྲུབ་པའི་རིག་འཛིན་རྫོགས་ཆེན་ཨ་
གྲོ་བསོད་ཆོས་ཀྱི་སྲས་མོ་ནོར་གཡང་ཞེས་པ་ལྗགས་ལ་ཨ་ཡིག་རང་བྱོན་ཡོད་པའི་མཁའ་
འགྲོའི་མཚན་ལྡན་དེ་ཉིད་ཀྱི་རིགས་སྲས་སུ། བོད་རབ་བྱུང་བཅུ་དྲུག་པའི་ཉི་མ་ཞེས་པ་ཆུ་
ལུགས་ཏེ་སྤྱི་ལོ་༡༩༤༣ལོའི་ཟླ་བ་༦ པའི་ཚེས་༦ཉིན་ཆབ་ཟངས་འོ་མར་འགྱུར་པ་དང་།
བདུད་རྩིའི་སྦྲང་ཆར་སིབ་སིབ་ཏུ་བབ་ཅིང་འཇའ་འོད་ཀྱི་གུར་ཁང་ཕུབ་པ་དང་བཅས་སྐུ་
བལྟམས། ཐོག་མར་ལྷུམས་སུ་ཞུགས་པའི་ཚེ་ནའང་སྲུ་མོའི་རྨི་ལམ་དུ་ཤེལ་དཀར་གྱི་
མཆོད་རྟེན་འོད་ཟེར་འཕྲོ་བ་ཞིག་སྦྲ་ཐོག་ཏུ་བབ་པ་དང་། ཁོར་ཡུག་ཀུན་ཏུ་སྔར་དུས་
མཐོང་མྱོང་མེད་པའི་མེ་ཏོག་གི་ཚོམ་བུ་བཞད་པ་སོགས་དགེ་བའི་མཚན་མ་སྣ་ཚོགས་མངོན་
པར་ཤར་ཞེས་ཡུལ་དེར་ཡོངས་སུ་གྲགས། སྐུ་ཞང་མུ་ར་སྤྲུལ་སྐུ་པདྨ་ནོར་བུ་མཆོག་ནས་
པདྨ་སྐལ་བཟང་ཞེས་མཚན་གསོལ། དགུང་གྲངས་ལྔ་ལ་སོན་སྐབས་སྐུ་གོང་མ་བདེ་
མཆོག་རྡོ་རྗེ་དང་བླ་བྲང་གཅིག་ཏུ་བཞུགས་ཤིང་ཐུགས་ནང་ཤིན་ཏུ་མཐུན་པའི་རྫོགས་ཆེན་
ཀོང་སྤྲུལ་རིན་པོ་ཆེ་རྫ་ཆུ་ཁར་ཆིབས་བསྐྱོད་གནང་བ་ཧོར་ཤུལ་དཔོན་ཚང་དུ་ཁྱིམ་ཕེབས་
མཛད། དེ་དུས་ཆུང་སྲིད་རིན་པོ་ཆེ་ནས་ཀོང་སྤྲུལ་རིན་པོ་ཆེའི་ཞལ་རས་མཇལ་མ་ཐག་
སྔར་འདྲིས་ཀྱི་གྲོགས་པོ་ལྟར་སྤྲོ་འཛུམ་དང་བཅས་སྐུ་པང་དུ་བཞུགས་པ་དང་། ཁྱད་པར་
གོང་མའི་ཕྱག་ཤན་ཀོང་སྤྲུལ་རིན་པོ་ཆེའི་སྐུ་སྐེད་དུ་དཔྱངས་པ་ངའི་རེད་ཅེས་ངོས་འཛིན་
མཛད་པས་དེར་ཡོད་དཔོན་སློབ་ཀུན་ཡ་མཚན་པའི་ངང་ཡང་སྲིད་འཁྲུལ་མེད་དུ་ངེས་ཤེས་
རྙེད། དེ་ནས་རིང་པོ་མ་ལོན་པར་འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་དང་།
རྫོགས་ཆེན་ཡིད་བཞིན་ནོར་བུ་འཇིགས་བྲལ་བྱང་ཆུབ་རྡོ་རྗེ། སྤྲུལ་སྐུ་དྲི་མེད་སོགས་ཡེ་
2



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
ཤེས་ཀྱི་གཟིགས་པ་མངའ་བའི་ཚད་མའི་སྐྱེས་ཆེན་རྣམས་ཀྱི་རྡོ་རྗེའི་བརྟག་ལུང་ལས་བསྟན་
པའི་ཡབ་ཡུམ་དང་འཁྲུངས་ཡུལ་གྱི་མཚན་སྒྲ་སོགས་གཅིག་མཐུན་བྱུང་བ་བཞིན་གསང་
ཆེན་རྒྱུད་སྡེའི་མངའ་བདག་མཁན་ཆེན་པདྨ་བཛྲ་རྩལ་གྱི་ཡང་སྲིད་གསུམ་པར་ངོས་འཛིན་
གནང་བ་དང་། རྫོགས་ཆེན་བོད་པ་སྤྲུལ་སྐུ་རྫ་ཆུ་ཁར་ཆེད་ཕེབས་མཛད་ནས་ངུར་སྨྲིག་
གི་ན་བཟའ་ཐོག་མར་གསོལ་ཏེ་སྐུ་བདག་མཛད། དགུང་ལོ་བདུན་ནས་རྫ་སྟོད་ལྕང་མའི་
ཆོས་སྒར་དུ་རྫོགས་ཆེན་མཁན་པོ་ཆོས་འབྱོར་ཀློག་གི་སློབ་དཔོན་དུ་བསྟེན་ནས་ཡིག་རྩིས་ལ་
བསླབ་སྦྱང་མཛད་ཚེ་སྐྱེས་ཐོབ་ཀྱི་ཤེས་རབ་ཟླ་དང་བྲལ་བས་ཚེགས་ལ་མ་ལྟོས་པར་མཁྱེན་
ཅིང་ཆུབ་པ་བྱུང་། དགུང་གྲངས་བཅུ་ལ་སོན་སྐབས་སྐུ་ཞང་རྫ་མུ་ར་སྤྲུལ་སྐུ་པདྨ་ནོར་
བུས་དབུས་ཡབ་ཡུམ་དཔོན་འཁོར་ཉི་ཤུ་ལྷག་དང་བཅས། གསང་ཆེན་སྔ་འགྱུར་རྙིང་
མའི་གདན་ས་ཆེན་མོ་དྲུག་གི་ཡ་གྱལ་རྫོགས་ཆེན་ཨོ་རྒྱན་བསམ་གཏན་ཆོས་གླིང་དུ་ཆིབས་
ཞལ་ཕྱོགས་ཤིང་།། དུས་དེར་གདན་ས་ཆེན་མོ་ནས་རྟ་ལམ་ཉི་མ་ལྔའི་རིང་ཕེབས་བསུ་
རིང་ཐུང་གསུམ་གྱི་བླ་གྲྭ་སེར་སྐྱ་སྟོང་ཕྲག་འགའ་ཡིས་བསུ་མ་དང་། དར་གདུག་རྒྱལ་
མཚན་ཐོགས་པའི་སེར་ཕྲེང་གཟབ་རྒྱས་ཀྱིས་མདུན་བསུས་ཏེ་ཕོ་བྲང་ཁམས་གསུམ་ཟིལ་
གནོན་གྱི་ཡང་ཐོག་གཟིམ་སྤྱིལ་འཆི་མེད་གྲུབ་པའི་དགའ་ཚལ་གྱི་ཚོམས་ཆེན་དུ་སྤྱན་དྲངས།
བདེ་གཤེགས་རིན་ཆེན་གཙུག་ཏོར་ཅན་གྱི་རྣམ་རོལ་འཇིགས་བྲལ་བྱང་ཆུབ་རྡོ་རྗེ་དང་།
ལྕེ་བཙུན་སེངྒེ་དབང་ཕྱུག་དང་ཀུན་མཁྱེན་འཇིགས་མེད་གླིང་པ་ཟུང་དུ་འཇུག་པའི་རྣམ་རོལ་
མཁན་ཆེན་འཇིགས་མེད་ཡོན་ཏན་མགོན་པོ་རྣམ་གཉིས་ཀྱིས་དབུས་མཁན་སྤྲུལ་འདུས་པ་
ཡོངས་ཀྱིས་མི་འཇིགས་གསེར་གྱི་ཁྲི་འཕང་མཐོན་པོར་མངའ་གསོལ། འཇིགས་བྲལ་
བྱང་ཆུབ་རྡོ་རྗེ་དང་ཀོང་སྤྲུལ་རིན་པོ་ཆེ་རྣམ་གཉིས་ཀྱིས་གཙུག་ཕུད་བཞེས་ནས་རྫོགས་ཆེན་བླ་
བྲང་དུ་སྐུ་བདག་མཛད། ཉིན་དེར་ཉི་ཟླ་སྐར་གསུམ་དུས་གཅིག་ལ་ཤར་བ་དེར་འདུས་ལྷ་
3



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མིའི་ཁྲོམ་ཚོགས་ཀུན་ཀྱིས་གསལ་བར་མཐོང་བས་དགེ་ལེགས་བཀྲ་ཤིས་ཀྱི་མཚན་མ་བཟང་
པོས་ཟླ་མེད་མཛད་ཕྲིན་གྱི་སྒོ་མོ་ཡངས་པར་ཕྱེས་སོ་ཞེས་ཕྱོགས་ཀུན་ཏུ་ཐམས་ཅད་གླེང་།
གདན་སར་ཕེབས་པའི་ཉིན་འགའི་རྗེས་སྐུ་ཞང་མུ་ར་རིན་པོ་ཆེ་ནས་ཆོས་རྗེ་དཔལ་སྤྲུལ་རིན་
པོ་ཆེའི་དོན་གྱི་རྒྱལ་ཚབ་མཁན་པོ་ལྷ་སྒང་ངམ་པདྨ་ཐེག་མཆོག་བློ་ལྡན་ཞེས་སྐུ་ཚེ་གང་པོར་
རུ་དམ་གཤིན་རྗེ་སྒྲུབ་ཕུག་ཏུ་རྫོགས་པ་ཆེན་པོ་ཉམས་བཞེས་མཛད་དེ་ཆོས་ཉིད་ཟད་པའི་སར་
ཕྱིན་པ་གང་དེའི་མདུན་དྲུང་དུ་ཁྲིད། རྗེ་འདིས་ཐུགས་ཤིན་ཏུ་དགྱེས་ཉམས་ཆེན་པོས་
བདག་གི་བླ་མའི་ཐུགས་བསྐྱེད་འགྲོ་དོན་བར་ཆད་ཀྱིས་མཐར་ཕྱིན་པ་མ་བྱུང་ཡང་། ད་
རེས་ཡང་སྲིད་འདི་གྲུབ་དབང་རྫོགས་ཆེན་པའི་བསྟན་པར་ཕན་ཐོགས་ཅན་ཞིག་འོང་བར་ངེས་
ཞེས་ཕྱི་མཐར་གཟིགས་པའི་གསུང་འཕྲོས་དང་། རྗེ་ཉིད་སྐུ་ན་ཆེས་སྨིན་པས་སྤྱན་གྱིས་མི་
གཟིགས་སྟབས་དཔལ་སྤྲུལ་རིན་པོ་ཆེའི་ཞལ་གསུང་མ་བསྐལ་མང་གོང་ནས་གཡོ་སྒྱུ་
སྤངས་བའི་ཐུགས་ཅེས་སོགས་ཀྱི་ཚིགས་སུ་བཅད་པ་ཐུགས་ཐོག་ནས་གསུངས་ཏེ་རྗེས་སུ་
འོང་དུས་བློ་རྒྱུགས་འབུལ་དགོས་ཞེས་ཞལ་རྩེད་དང༌། ཚིག་གསུམ་གནད་རྡེག་རྩ་བའི་
སྟེང་ནས་རྒྱས་ཁྲིད་མཛད་དེ་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞིའི་སྙིང་དོན་
འདིར་མ་འདུས་པ་མེད་ཅེས་ཆིག་བརྒྱུད་དུ་བསྩལ།	ཕྱིས་སྐུ་འདའ་ཁར་ཡང་རྗེ་ཉིད་ཀྱི་
མཛོད་བདུན་ཕྱག་དཔེ་ཆ་ཚང་བ་པད་རྡོའི་སྤྲུལ་སྐུ་ལ་ཕུལ་ཞེས་ཉེ་གནས་ལ་ཞལ་ཆེམས་
གནང་པ་སོགས་ཐུགས་བརྒྱུད་དགོངས་གཏད་མཛད། དེ་ནས་རྫོགས་ཆེན་ཡིད་བཞིན་
ནོར་བུ་འཇིགས་བྲལ་བྱང་ཆུབ་རྡོ་རྗེ་དང་གཟིམས་ཁང་གཅིག་ཏུ་ལོ་གྲངས་དུ་མར་མཉམ་དུ་
བཞུགས་ནས་ཡོངས་འཛིན་མཁན་ཆེན་འཇིགས་མེད་ཡོན་ཏན་མགོན་པོ་ཐུན་མིན་རིགས་
བདག་ཏུ་བསྟེན་ཏེ་གསན་སྦྱང་རྒྱ་ཆེར་གནང་བ་སྟེ། གདོད་མའི་མགོན་པོ་མིའི་རྣམ་རོལ་
ཏུ་བྱོན་པ་འདི་ཉིད་ཀྱི་ཞལ་སྔ་ནས་སྙིང་ཐིག་ཡ་བཞིའི་དབང་ཁྲིད་དང་། ཆོས་དབྱིངས་
4



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
མཛོད། གནས་ལུགས་མཛོད། ཡིད་བཞིན་མཛོད། མན་ངག་མཛོད། ཚིག་
དོན་མཛོད། སྔོན་འགྲོ་ཀུན་བཟང་ཞལ་ལུང་། ཁྲིད་ཡིག་ཡེ་ཤེས་བླ་མ་རྒྱབ་ཆོས་དང་
བཅས་པ། ལྕེ་བཙུན་སྙིང་ཐིག་གི་དབང་ཁྲིད། འཛིན་པ་རང་གྲོལ་གྱི་དབང་ལུང་ཁྲིད་
གསུམ། ཟབ་མོ་ལྟ་ལུགས་ཀྱི་སེམས་བསྐྱེད་འབོག་ཆོག ཚིག་གསུམ་གནད་རྡེག་
རྗེ་ཉིད་ཀྱི་གསུང་སྐོར་བཅས་ཟབ་ཆོས་ཕལ་མོ་ཆེ་རྫོགས་ཆེན་དྲུག་པ་དང་རྣམ་གཉིས་ཁོ་ན་ལ་
མནོག་ཆོས་སུ་བསྩལ་ཏེ་བཀའ་ལུང་གཏད་རྒྱ་མཛད། རྫོགས་སྤྲུལ་དྲུག་པ་འཇིགས་བྲལ་
བྱང་ཆུབ་རྡོ་རྗེ་ལས་སྙིང་ཐིག་དུམ་གཉིས་དང༌། འདོད་འཇོའི་བུམ་བཟང་། འདུས་པ་
མདོ་དབང་། སྒྱུ་འཕྲུལ་ཞི་ཁྲོ་བཅས་ཀྱི་སྨིན་དབང་བཞེས། དགུང་ལོ་བཅུ་གསུམ་
བཞེས་པ་ཤིང་ལུག་ལོར་སྡོམ་བརྩོན་འདུལ་བ་འཛིན་པ་ཆེན་པོ་འཇིགས་མེད་ཡོན་ཏན་མགོན་
པོས་མཁན་པོ་དང་། མཁས་མཆོག་པདྨ་ཚེ་དབང་གིས་ལས་ཀྱི་སློབ་དཔོན་། དུས་གོ་
བ་མཁན་ཆེན་ནོར་གཡང་། གཞན་མཁན་ཆེན་ཐུབ་བསྟན་སྙན་གྲགས་དང་མཁན་པདྨ་
ཆོས་དཔལ་བཅས་བཞུགས་པའི་ཞལ་སྔ་ནས་ཚངས་པར་སྤྱོད་པ་དགེ་ཚུལ་གྱི་སྡོམ་པ་བཞེས་
པ་དང་། ཕྱིས་སུ་སྙིགས་མའི་དུས་ཀྱི་འདུལ་འཛིན་ཉེ་བ་འཁོར་གཉིས་པར་གྲགས་པ་
བཤེས་གཉེན་དམ་པ་མཁན་ཆེན་དབང་རྗེས་རིན་པོ་ཆེའི་དབུས་དགེ་འདུན་གྲངས་ཚང་བའི་
ཞལ་སྔ་ནས་སྨད་འདུལ་སྔ་འགྱུར་གྱི་སྡོམ་བརྒྱུད་ལས་བསྙེན་པར་རྫོགས་ཤིང་ཐུབ་བསྟན་
ལུང་རྟོགས་བསྟན་པའི་རྒྱལ་མཚན་དཔལ་བཟང་པོ་ཞེས་མཚན་གསོལ། གཞན་ཡང་
མཁན་ཆེན་ཐུབ་བསྟན་སྙན་གྲགས་ལས་ཐེག་མཆོག་མཛོད་ཀྱི་བཤད་ཁྲིད་དང་། སྐུ་ཞང་
མུ་ར་པདྨ་ནོར་བུ་ལས་གྲུབ་ཐོབ་པདྨ་རིག་འཛིན་གྱི་རྫོགས་ཆེན་ཉམས་ལེན་སྦྱར་བཅང་མ།
བར་དོ་དྲུག་ཁྲིད། མཁའ་འགྲོ་སྙིང་ཐིག་གི་སྔོན་འགྲོའི་ཁྲིད་ཡིག་ཐར་ལམ་བགྲོད་བྱེད་
ཤིང་རྟ་བཟང་པོ་བཅས་དང་། བཤེས་གཉེན་ཆེན་པོ་ཡབ་རྗེ་ངག་དབང་ནོར་བུ་ལས་ཡོན་
5



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཏན་མཛོད་ཀྱི་བཤད་ཁྲིད་དང་། རྙིང་མ་རྒྱུད་འབུམ་གྱི་ལྗགས་ལུང་། བོད་སྤྲུལ་མདོ་
སྔགས་བསྟན་པའི་ཉི་མ་ལས་འཇམ་དཔལ་རྒྱུད་ལུགས་ཀྱི་དབང་། མཁས་དབང་པདྨ་
འོད་གསལ་ལས་འཇིགས་གླིང་པོད་དགུའི་ལུང་བཅས་གསན་པ་དང་། རྫོང་སར་མཁྱེན་
བརྩེ་འཇམ་དབྱངས་ཆོས་ཀྱི་བློ་གྲོས་ཀྱི་ཞལ་སྔར་རྫོགས་སྤྲུལ་དྲུག་པས་དབུས་སྐུ་འཁོར་ལྷན་
རྒྱས་ཟླ་བ་གཉིས་གསུམ་ཅན་གྱི་ལན་གྲངས་གསུམ་ལ་ཆེད་ཕེབས་ཀྱིས་སྔ་འགྱུར་བཀའ་མ་
དང་། རིན་ཆེན་གཏེར་མཛོད་ཆེན་མོ། རྒྱལ་དབང་ལྔ་པའི་དག་སྣང་རྒྱ་ཅན་ཉེར་ལྔ།
དཔལ་དུས་ཀྱི་འཁོར་ལོ་སོགས་བཀའ་གཏེར་རྒྱུད་སྡེ་གསར་རྙིང་གི་སྨིན་དབང་ཕལ་མོ་ཆེ་མ་
ཚང་བ་མེད་པ་གསན་བཞེས་མཛད་དེ་ཐུགས་རྒྱུད་ཀྱི་བུམ་པ་ཡོངས་སུ་ཁེངས། དགུང་
ལོ་བཅུ་གསུམ་གྱི་དུས་སུ་རྫོགས་ཆེན་ཡིད་བཞིན་ནོར་བུའི་དབུས་ལྷན་རྒྱས་དབུས་ཕེབས་
མཛད་དེ་རྒྱལ་དབང་ཐམས་ཅད་མཁྱེན་པ་སོགས་དབུས་གཙང་གི་ལྷ་བླ་རྟེན་གནས་གང་མང་
གནས་གཟིགས་མཇལ་བསྐོར་གྲུབ་སྟེ་ཕྱིར་གདན་སར་ཞབས་སོར་བཀོད། དགུང་
གྲངས་བཅུ་བཞི་ནས་བཅུ་དྲུག་བར་རུ་དམ་ཡང་དབེན་ཚེ་རིང་ལྗོངས་སུ་མཁན་ཆེན་པདྨ་ཚེ་
དབང་གཞུང་ཆེན་བཤད་ཁྲིད་ཀྱི་ཡོངས་འཛིན་མཁན་པོར་ཆེད་བསྐོས་གནང་བའི་སྐུ་དྲུང་དུ་
གཏན་བཞུགས་མཛད་ནས། རྫོགས་ཆེན་ཤྲཱི་སེང་ཆོས་གྲྭའི་ཡིག་ཆ་རྒྱ་གཞུང་ཆེན་མོ་བཅུ་
གསུམ་ཆ་ལག་དང་བཅས་པ། གསང་འགྲེལ་ཕྱོགས་བཅུའི་མུན་སེལ་བཅས་མདོ་སྔགས་
ཀྱི་གཞུང་བཤད་ཆ་ཚང་བ་ཆེད་གཏད་ཀྱིས་གསུང་པ་མ་ཚང་པ་མེད་པ་གསན་ཞིང་།
དུས་དེར་ཉིན་རེའི་ཆོས་ཁྲིད་ཀྱི་རྩ་བའི་བློ་རྒྱུགས་དང་འགྲེལ་བའི་བཤད་རྒྱུགས་ནང་མ་རེ་
བཞིན་ཚོགས་གྲལ་ནས་ཆགས་ཐོགས་མེད་པར་ཕུལ་བས་མཚུངས་ཟླ་བྲལ་བའི་སྐྱེས་ཐོབ་ཀྱི་
རྣམ་དཔྱོད་མངའ་བ་འདི་འདྲ་བ་ཞེས་ཐམས་ཅད་ཡ་མཚན་པ་བྱུང༌། དགུང་གྲངས་བཅུ་
བདུན་བཞེས་པ་ས་ཁྱི་ལོའི་སྟོན་ཀར་རྫོགས་ཆེན་དྲུག་པ་འཇིགས་བྲལ་བྱང་ཆུབ་རྡོ་རྗེ་མཆོག་
6



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
ནས་མཁན་ཆེན་ཐུབ་བསྟན་སྙན་གྲགས་སྒྲུབ་གནས་དཔྱལ་གྱི་བྲག་དཀར་དུ་བཞུགས་པའི་
ཞལ་སྔར་ཆེད་གཏད་ཀྱིས་ཁྲིད་པར་མཛད་དེ། ད་ནས་མི་རིང་བར་རྒྱལ་བསྟན་སྤྱི་དང་བྱེ་
བྲག་ལ་གོད་ཆག་བར་ཆད་འབྱུང་བའི་གསུང་འཕྲོས་དང་ད་ཐེངས་ང་ལ་ཐུགས་མི་གཏོད་པར་
འདི་ལ་ཐུགས་གཏད་ཀྱིས་ཚེ་དབང་ལོ་གྲངས་ཤིག་གནང་དགོས་ཞེས་སྤྱན་ཆབ་བསིལ་
བཞིན་ཞུ་བསྐུལ་མཛད་པ་དེར་ཡོད་འཁོར་སློབ་ཀུན་ཀྱིས་ཐོས། མཁན་རིན་པོ་ཆེ་མཆོག་
ནས་དགུང་གྲངས་ལྟར་ཚེ་སྒྲུབ་བདུད་རྩིའི་བུམ་བཅུད་གྱི་སྨིན་དབང་ཚར་བཅུ་བདུན་བསྩལ་ཏེ་
ཐུགས་སྨོན་ཟབ་རྒྱས་གནང་། ལོ་དེའི་ཕྱི་ལོའི་དགུན་ཁར་རྫོགས་ཆེན་རིན་པོ་ཆེ་དང་
མཁན་ཆེན་ཡོན་ཏན་མགོན་པོའི་དབུས་ལྷན་རྒྱས་སྐུ་འཁོར་དང་བཅས་པ་ཆབ་སྲིད་སློབ་སྦྱོང་
གི་ཆེད་དུ་སྡེ་དགེར་ཡུན་རིང་བཞུགས་དགོས་བྱུང་།
བར་སྐབས་རྫོགས་ཆེན་རིན་པོ་ཆེ་
དང་ཡོངས་འཛིན་མཁན་ཆེན་རྣམ་གཉིས་སྐྱོན་འདོན་ངོས་ལེན་གྱི་ཕྱིར་དུ་བཙན་གྱིས་རྫོགས་
ཆེན་ལ་ཕེབས་བཀོད་ཞུས།
དཔོན་སློབ་ཞལ་གྱེས་སྐབས་གྲུབ་དབང་རིན་པོ་ཆེ་མཆོག་
ནས་རྫོགས་ཆེན་བླ་བྲང་གི་ཉེ་གནས་གཉེར་གཞོན་བསོད་ནམས་རྒྱལ་མཚན་ལ་ཁྱོད་ཀྱིས་
ཕྱིས་སུ་མཆོག་སྤྲུལ་རིན་པོ་ཆེ་འདི་བདག་སྐྱོང་ལེགས་པོ་གྱིས་ཞེས་ཞལ་བསྒོས་ནན་མོ་
མཛད། དེ་དུས་ཁོང་གིས་ཡིད་བཞིན་ནོར་བུ་ཚུར་ཕེབས་རིང་གི་ཉིན་གྲངས་ཁ་ཤས་ལ་
གསུངས་པ་རེད་སྙམ་པ་ལས་ཕྱི་མཐའ་གཟིགས་པའི་ལུང་བསྟན་ཡིན་པ་ཡིད་ངོར་གཏན་
ནས་མ་ཤར་ཞེས་ཟེར། ཕྱིས་སུ་སྐྱབས་རྗེ་རིན་པོ་ཆེ་མཆོག་བཙོན་གྲོལ་བྱུང་ནས་ཚུར་
རྫོགས་ཆེན་དུ་བཏང་སྐབས་བླ་བྲང་བན་རྒན་བསོད་རྒྱལ་གྱིས་གྲུབ་དབང་མཆོག་གི་བཀའ་
ལུང་ལྟར་བདག་སྐྱོང་བྱས་ཤིང་རྣམ་གཉིས་ཁྱིམ་ཚང་གཅིག་པའི་ཚུལ་དུ་ལྷན་བཞུགས་
མཛད། སྐབས་དེར་རིག་གསར་སོགས་དུས་ངན་གྱི་རྒུད་པ་སྟོབས་སུ་བདོ་བའི་ལོ་ངོ་བཅུ་
ཕྲག་གཉིས་ཙམ་རིང་ཕྱི་ནང་གསང་གསུམ་ནས་གཙོས་པའི་སྐུ་ཚེགས་འོ་བརྒྱལ་དང་རྐྱེན་
7



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ངན་སྣ་ཚོགས་ཆར་ལྟར་འཁྲུགས་ཀྱང་། དམ་པའི་རང་གཤིས་བཙོ་མའི་གསེར་ལྟར་
གཅིག་ཏུ་འགྱུར་བ་མེད་པས་སོ་བྱང་སྔགས་གསུམ་གྱི་དམ་སྡོམ་གྱི་ཆ་ཕྲ་མོ་ཙམ་ཡང་ཉམས་
པ་མེད་པར་ཡོན་ཏན་མཐའ་དག་གི་གཞི་རྟེན་དུ་བརྟན་ཞིང་། སྤྱི་དང་བྱེ་བྲག་གི་རྒྱལ་
བསྟན་རིན་པོ་ཆེ་སླར་གསོ་ཡོང་བར་ཉིན་མཚན་དུས་དྲུག་ཏུ་ཐུགས་སྨོན་མཛད་ཅིང་སྐུ་གསུང་
ཐུགས་རྟེན་གྱི་རིགས་ཆག་དུམ་ཙམ་ཞིག་ཕྱག་ཏུ་འབྱོར་བ་ཚུན་ཆད་སྐུ་སྲོག་དང་བསྡོས་ཏེ་
སྦས་ཉར་མཛད། སྐུ་ཚེགས་ཆེ་བའི་ཨར་ལས་ཀྱི་ངལ་གསོའི་དུས་ཚོད་ཀྱང་ཆུད་ཟོས་སུ་
མི་གཏང་བར་ཡི་དམ་ལྷའི་བསྙེན་སྒྲུབ་དང་། བསྐྱེད་རྫོགས་རྫོགས་ཆེན་གྱི་རྣལ་འབྱོར་ལ་
ཉམས་བཞེས་གནང་སྟེ་རྐྱེན་ངན་ལམ་དུ་ཁྱེར་ཞིང་ཐུགས་རྒྱུད་རྟོགས་པའི་བོགས་འདོན་
མཛད། དགུང་ལོ་སུམ་ཅུ་ནས་ཡང་དར་རྒྱལ་བསྟན་གྱི་ཉི་མ་བསིལ་ལྡན་བྷོ་ཊའི་ལྗོངས་
སུ་སླར་ཡང་འཆར་བར་ཕྱོགས་ཚེ་སྔ་འགྱུར་བསྟན་པའི་ཆུ་འགོ་གདན་ས་ཆེན་མོ་འདི་ཉིད་དུ་
བསྟན་རྩ་དགེ་འདུན་འདུ་བའི་སྒོ་གསར་དུ་ཕྱེ་བའི་དབུ་བཙུགས། དགུང་ལོ་སོ་དྲུག་པ་ས་
རྟ་ལོར་དབུས་གཙང་གི་རྟེན་གནས་ཕལ་མོ་ཆེ་ལ་ཞབས་ཐང་གིས་ཕེབས་ཏེ་ཤིན་ཏུ་རྩ་ཆེའི་སྐུ་
གསུང་ཐུགས་རྟེན་མང་པོ་སྤྱན་དྲངས། སྤྱི་ལོ་༡༩༨༡ལོར་མཆོག་སྤྲུལ་གཟན་དཀར་རིན་
པོ་ཆེ་ཐུབ་བསྟན་ཉི་མ་སོགས་ཀྱིས་སི་ཁྲོན་ཞིང་ཆེན་བོད་ཡིག་སློབ་གྲྭ་ཆེན་མོ་རྫོགས་ཆེན་ཤྲཱི་
སེང་དུ་ཐོག་མར་དབུ་འཛུགས་པའི་སྣེ་ཁྲིད་དང་ཕྱག་རོགས་བདག་རྐྱེན་མཛད་ནས། གྲུབ་
དབང་རྫོགས་ཆེན་པའི་སློབ་བརྒྱུད་གཙོ་བོར་གྱུར་པའི་རིས་མེད་མཁས་དབང་ཆེན་མོ་སྐུ་ན་
ཤིན་ཏུ་བགྲེས་པ་དག་གནས་འདིར་སྤྱན་དྲངས་ནས་འཆི་ཁའི་མར་མེ་ལྟར་གྱུར་པའི་བོད་ཀྱི་
བཅུ་ཕྲག་རིག་གནས་ལ་ཚེ་སྲོག་གི་སྣུམ་ཐིགས་གསར་དུ་བསྣན། དུས་མཚུངས་ཕོ་བྲང་
ཁམས་གསུམ་ཟིལ་གནོན་སླར་གསོ་མཛད་པའི་དབུ་བཙུགས་ཏེ་ཐོག་བརྩེགས་འོག་མ་ལོ་དེ་
རང་དུ་ལེགས་པར་གྲུབ་པར་མཛད། དགུང་ལོ་སོ་དགུ་བཞེས་པ་སྤྱི་ལོ་༡༩༨ ༢ལོར་
8



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
རྫོགས་ཆེན་བསྟན་པ་སྤྱི་དོན་དུ་རྒྱ་གར་ལ་ཕེབས་པའི་ལམ་བར་ནས་རླངས་འཁོར་གདོང་
ཐུག་གིས་སྐུ་སྲོག་མ་ཤོར་ཙམ་གྱི་བརྡབ་རྨས་དྲག་པོ་བྱུང་བས་སྨན་ཁང་དུ་ལོ་ངོ་གཅིག་ཙམ་
ལ་བཞུགས་དགོས་བྱུང་། རྗེ་ཉིད་ཀྱི་ཞལ་ནས། ང་རང་འཆི་ལ་ཐུག་པའི་བར་ཆད་
བྱུང་བ་ཐམས་ཅད་ལས་ཐར་ཏེ་རྫོགས་ཆེན་བླ་བྲང་སྟོན་འཁོར་ཐམས་ཅད་ཀྱི་ནང་ནས་ཤུལ་
ལུས་མི་སྣ་གཅིག་པུར་གྱུར་པ་དང་། གྲུབ་དབང་རྫོགས་ཆེན་པའི་བསྟན་སྲིད་ཆེས་ཉག་ཕྲ་
བའི་དུས་ཀྱི་ཡང་མཐའ་འདིར་བཤད་སྒྲུབ་ལས་གསུམ་གྱི་སྲོག་རྩ་མཐུད་པའི་ཞབས་ཞུ་མི་
དམན་ཙམ་བྱུང་བ་ནི་རྫོགས་ཆེན་ཡིད་བཞིན་ནོར་བུ་འཇིགས་བྲལ་བྱང་ཆུབ་རྡོ་རྗེའི་ཐུགས་
བསྐྱེད་སྨོན་ལམ་གྱི་བདེན་མཐུ་དུས་སུ་སྨིན་པ་དང་། མཁན་རིན་པོ་ཆེ་ཐུབ་བསྟན་སྙན་
གྲགས་མཆོག་ནས་ཐུགས་གཏད་ཟབ་མོས་ཚེ་དབང་ལོ་གྲངས་བསྩལ་བའི་བྱིན་རླབས་ཀྱི་
མཐུས་ཡིན་པར་ངེས་ཞེས་གསུང་འཕྲོས་ཡང་ཡང་གནང་། ། དེ་ནས་སླར་ཡང་ཉམས་པ་
མེད་པའི་ཐུགས་སྟོབས་བསྐྱེད་དེ་ཕྱག་འཁར་གཉིས་ལ་བརྟེན་བཞིན་རྒྱ་གར་དུ་ཕེབས་ཤིང་
འབྲེལ་ཡོད་བསྟན་དོན་གྱི་ཕྱག་ལས་གནང་བཞིན་འཕགས་བལ་གྱི་གནས་ཆེན་ཁག་ལ་
གཟིགས་བསྐོར་དང་འབྲེལ། གོང་ས་ཡིད་བཞིན་ནོར་བུ་མཆོག་དང་ཐུགས་ནང་བརྩེ་བའི་
ཞལ་མཇལ་ཐུགས་བཞེད་བཞིན་གྲུབ་སྟེ་ཕྱིར་གདན་སར་ཞབས་པད་བཀོད། དེ་ནས་རྩ་
ཆེའི་རྟེན་གསུམ་བསྡུ་རུབ་ཕྱག་ལས་ཀྱི་དབུ་བཙུགས་ཏེ་རྗེ་ཉིད་ཀྱིས་སྐུ་ངལ་སྣ་ཚོགས་བརྒྱུད་
དེ་ཉར་སྡུད་གནང་བའི་དབུ་ཞྭ་པདྨ་མཐོང་གྲོལ་དང༌
། སྣམ་སྦྱར་རྡོ་རྗེའི་གསང་ལམ་ཞེས་
གྲགས་པའི་གུ་རུའི་ན་བཟའ་གཏེར་མ། ་ ཐུབ་སྐུ་གཡུ་ད་མ་ཆུང་བ། ཕག་མོ་རྒྱབ་
ལུང་མ། དུས་འཁོར་ཧེ་བཛྲ། ཀློང་ཆེན་ང་འདྲ་མ། རོལ་མོ་པེ་ཧར་དགྱེས་གླུ།
སྦུབ་ཆེན་གཟི་སྨུག སིལ་སྙན་ཀུན་བཟང་མཆོད་དབྱངས་སོགས་ནང་རྟེན་གལ་ཆེན་བཅུ་
ཕྲག་འགའ་དང་། མཆོད་རྫས་འགང་ཆེན་རིགས་རྫོགས་ཆེན་བླ་བྲང་གི་རྟེན་སྒམ་དུ་ཕུལ་
9



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བ་དང་། གཞན་ཡང་ཉང་གཏེར་མགོན་པོ་ཕྱག་བཞི། མཆོག་གླིང་གཏེར་བྱོན་སྐུ་ཚབ་
སྲིན་ཐོད་མ་སོགས་འཚོལ་སྡུད་ཀྱི་བདག་རྐྱེན་མཛད། དེ་བཞིན་ལྷ་སར་ལྷ་ཁང་ཆེན་མོ་
དང་། ཕོ་བྲང་ཁམས་གསུམ་ཟིལ་གནོན་གསར་བཞེངས་ཀྱི་ཐུགས་བཀོད་གཙོ་འགན་
བཞེས་ཏེ་སྐུ་དངོས་ཨར་ལས་ཀྱི་ལས་དཔོན་དུ་ཉིན་ལྟར་ཕེབས་པའི་སྐུ་ཚོགས་རྒྱ་ཆེར་གནང་
བ་དང་། མི་ལོ་ཉེར་ལྔའི་རིང་སྐུ་སྲོག་དང་བསྡོས་ཏེ་སྦས་ཉར་མཛད་པའི་གྲུབ་དབང་
འཇིགས་བྲལ་བྱང་ཆུབ་རྡོ་རྗེའི་སྐུ་གདུང་རིན་པོ་ཆེ་སྙིང་པོར་བྱས་ཏེ། གསེར་གཡུ་གཟི་
བྱུར་སོགས་རིན་པོ་ཆེའི་ཕྲ་རྒྱན་སྣ་ཚོགས་ཀྱིས་མཛེས་པར་སྤྲས་པའི་གསེར་སྡོང་མཐོང་གྲོལ་
ཆེན་མོ་མར་མེ་རྒྱུན་འཛུགས་དང་བཅས་པ་བཞེངས་ནས་ཕྱག་རྫས་སྤང་དག་ལན་གཅིག་
མཛད། འདི་སྐོར་ལོ་ལྟར་དགུན་དུས་རྣམས་སུ་ཐུགས་དམ་བཅད་རྒྱ་ཁོ་ན་ལ་བཞུགས།
སྤྱི་ལོ་༡༩༨༥ པ་ཤིང་གླང་ལོར་ཁམས་མི་ཉག་ཕྱོགས་ཀྱི་དགོན་ལག་ཁག་ལ་ཕེབས་ནས་
དབང་ཆོས་ཀྱི་འགྲོ་དོན་རྒྱ་ཆེར་སྤེལ། གྲུབ་དབང་རྫོགས་ཆེན་པའི་གདན་ས་གསུམ་པར་
གྲགས་པ་མི་ཉག་རྡོ་ར་དཀར་མོར་སྒྲོལ་དཀར་ཡིད་བཞིན་འཁོར་ལོའི་བསྙེན་སྒྲུབ་ལ་ཟླ་བ་
གསུམ་ལྷག་བཞུགས་ཤིང་། སྟག་ལོའི་གནམ་ལོ་གསར་ཚེས་ཀྱི་ཚེས་གསུམ་ཉིན་སྐུ་
མཚམས་གྲོལ་བ་དང་དེ་གའི་སློབ་ཆུང་གསར་འཛུགས་ཀྱི་བྱིས་པ་བརྒྱ་ཕྲག་ལྷག་ལ་འཛམ་
དབྱངས་བསྟོད་པའི་བཀླག་ལུང་གནང་ཞིང་། གཙུག་ཕུད་བྲེག་ནས་མགུལ་དར་སྒྲོན་
སྐབས་དབྱར་རྔའི་སྒྲ་དབྱངས་ཐོག་མར་ལྡིར་བའི་ལེགས་ལམ་བཀྲ་ཤིས་ངོ་མཚར་གྱི་མཚན་
མ་བཟང་པོ་མངོན་དུ་གྱུར་ཏེ་འབྱུང་འགྱུར་རྟེན་འབྲེལ་གྱི་སྒོ་མོ་གསར་དུ་ཕྱེས། དེ་ནས་སྤྱི་
ལོ་༡༩༨༨པ་བོད་རབ་བྱུང་བཅུ་བདུན་པའི་ས་འབྲུག་ལོར། ཇི་སྐད་དུ། གཡོན་རུ་
གཏེར་ཆེན་པདྨ་རྣམ་གྲོལ་གླིང་པའི་ལུང་བྱང་ལས། ཆོས་སྡེ་ཤྲཱི་སེང་ཧ་ཡི༔
མི་
འཇིགས་སེང་གེའི་ཁྲི་མཆོག་སྟེང༔ པདྨའི་ཐུགས་སྤྲུལ་པདྨའི་མཚན༔ པད་གཞོན་
10



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
མང་པོ་འདབ་སྟོང་འཛུམ༔ རྒྱལ་བསྟན་སྤྱི་དང་བྱེ་བྲག་གི༔ དགེ་ལེགས་ཡོན་ཏན་
ཉིན་མོར་བྱེད༔ ཅེས་སླུ་མེད་རྡོ་རྗེའི་ལུང་བྱང་གི་བསྟན་དོན་དུས་སུ་སྨིན་ཏེ། གསང་
ཆེན་སྔ་འགྱུར་རྙིང་མའི་བཤད་སྒྲུབ་བསྟན་པའི་ཆུ་འགོ་ཤྲཱི་སེང་ཆོས་གྲྭ་ཆེན་མོ་སླར་གསོ་རྒྱ་
བསྐྱེད་ཀྱི་དབུ་བཙུགས་ཤིང་གངས་ལྗོངས་མཁས་པའི་འབྱུང་གནས་རུ་དམ་རྫོགས་ཆེན་
དཔལ་སེང་གེ་རིའི་ལྔ་རིག་ཆོས་གྲྭ་ཆེན་མོ་ཞེས་པར་མཚན་བསྒྱུར། སྔར་སྐུ་ལུས་བརྡབ་
རྨས་བྱུང་བའི་ཁྲག་སྟོང་གུན་བསབ་ཏུ་ཕུལ་བའི་ཕྱག་དངུལ་ཉུང་ངུས་ཐོག་མའི་ས་བོན་བྱས་
ཏེ་ཐུགས་སྟོབས་དཀའ་སྤྱད་དྲག་པོས་ཡུན་རིང་འབད་འབུངས་གནང་བ་བརྒྱུད། གནའ་
དུས་དགེ་འདུན་ཞལ་གྲངས་ལྔ་བཅུ་བཞུགས་སའི་གླིང་ཁང་རྒྱ་བསྐྱེད་བཏང་ནས་དགེ་སློབ་
ལྔ་བརྒྱ་ལྷག་བཞུགས་ཆོག་པའི་གླིང་དབྱིབས་གྲུ་བཞི་ཉིས་ཐོག་ཅན། དཀྱིལ་དབུས་སུ་
གཙུག་ལག་ཁང་ཆེན་མོ་དགེ་འདུན་སྟོང་ཕྲག་ཤོང་པ་གསར་བཞེངས་མཛད་ཅིང་སྐབས་དེའི་
ཨར་ལས་ལ་རྗེ་ཉིད་སྐུ་དངོས་ཞུགས་ནས་ཕྱག་ལས་གནང་བ་དང་། དུས་མཚུངས་སྔར་
བྱོན་དམ་པ་གོང་མ་རྣམས་ཀྱི་སློབ་རྒྱུད་མཁས་པའི་དབང་པོ་འཚོ་ཞིང་གཞེས་པ་ཐམས་ཅད་
སྐུ་ངལ་སྣ་ཚོགས་ཁྱད་དུ་བསད་དེ་སྤྱན་དྲངས་ནས། ཐུབ་བསྟན་སྙིང་པོའི་རིང་ལུགས་
འདུལ་བ་གཞི་གསུམ་གྱི་ཕྱག་བཞེས་དང་སྡོམ་རྒྱུན་གསར་སྤེལ་གནང་བ་སོགས་བསྟན་རྩ་
འདུལ་བའི་བསྟན་པ་རྨང་ནས་གསོས། མདོ་སྔགས་རིག་གནས་དང་བཅས་པར་ཐོས་
བསམ་འཆད་ཉན་གྱི་མེ་ཆེན་སླར་ཡང་སྦྱར་བས་མི་ལོ་སུམ་ཅུའི་རིང་མུན་ནག་ལུང་སྟོང་དུ་
ལུས་པའི་དཔལ་གྱི་སེང་གེ་རིའི་ཁོར་ཡུག་བཤད་དང་སྒྲུབ་པའི་ཆོས་ཀྱི་འོད་སྣང་གིས་ཡོངས་
སུ་ཁྱབ། དེ་ནས་ད་ལྟའི་བར་ཆོལ་གསུམ་བོད་ཀྱི་ཡུལ་ནས་ཕེབས་པའི་སྡེ་སྣོད་འཛིན་པ་
ཉིས་སྟོང་ལྷག་སྐྱེད་བསྲིང་བྱུང་བས་གྲུབ་དབང་རྫོགས་ཆེན་པའི་བུ་དགོན་རྣམས་ཀྱིས་གཙོས་
འཛམ་གླིང་ཡངས་པའི་ས་ཕྱོགས་མང་པོར་བོད་ཀྱི་ཆོས་དང་རིག་གཞུང་དར་སྤེལ་གྱི་ས་བོན་
11



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བསྐྲུན། མ་འོངས་བསྟན་རྒྱུན་འཛིན་པའི་སྐྱེས་བུར་དགོངས་ཏེ་མངོན་རྟོགས་བསླབ་པ་
རིན་པོ་ཆེ་རྣམ་པ་གསུམ་དང་། ལུང་སྡེ་སྣོད་རིན་པོ་ཆེ་གསུམ་གྱིས་མངོན་པར་ཕྱུག་པའི་
དོན་གྱི་བསྟན་འཛིན་འགྲན་ཟླ་དང་བྲལ་བ་དུ་མ་དམ་པའི་སྐྱེ་སྲིད་དུ་ངོས་འཛིན་མངའ་གསོལ་
མཛད། སྤྱིར་འོས་སྤྲུལ་གསར་པ་དག་དགུང་ལོ་ཉེར་ལྔ་མ་སོན་བར་བརྟགས་ཤིང་དཔྱད་
དེ་ཉེར་ལྔ་སོན་རྗེས་དམ་པའི་མངོན་རྟགས་མཁས་བཙུན་བཟང་གསུམ་གྱི་ཡོན་ཏན་ལྡན་ན་
གཞི་ནས་ཁྲི་འདོན་བྱ་རྒྱུའི་བཀའ་རྒྱས་བཏབ། རྗེ་ཉིད་དགུན་ཀའི་དུས་ཚོད་ཕལ་མོ་ཆེར་
ཤྲཱི་སེང་ཆོས་གྲྭའི་གཟིམས་སྤྱིལ་དུ་བཅད་རྒྱ་དམ་མཚམས་ལ་བཞུགས་ཤིང་། དུས་རྒྱུན་
སྔ་དྲོའི་རིང་གསུང་ཐུན་བསྡམས་ཏེ་བསྐྱེད་རྫོགས་བསྙེན་སྒྲུབ་མཐར་ཆགས་སུ་གནང་བ་དང་།
སྐབས་དང་སྐབས་སུ་ཕྱོགས་ནས་ཕེབས་པའི་བསྟན་འཛིན་སྐྱེས་བུ་བླ་སྤྲུལ་དགེ་འདུན་པ་
ཞལ་གྲངས་ཤིན་ཏུ་མང་པོ་ལ་འདུས་པ་མདོ་དབང་དང་། སྒྲུབ་ཐབས་འདོད་འཇོའི་བུམ་
བཟང་། སྒྱུ་འཕྲུལ་ཞི་ཁྲོ། སྙིང་ཐིག་ཡ་བཞི། སྙིང་ཐིག་དུམ་གཉིས་སོགས་ཀྱི་
སྨིན་ཁྲིད་ཚར་གྲངས་དུ་མ་གསུངས། གཞན་ཡང་སོ་སོའི་ངོ་སྐལ་ལྟར་དགོས་རིགས་ཀྱི་
དབང་ཁྲིད་གདམས་ངག་ཕྲན་ཚོགས་ཐུགས་ཁོམ་ནམ་ཡོད་ལ་བསྩལ།
གྲུབ་དབང་
རྫོགས་ཆེན་པའི་དགོན་ལག་ལྷ་སྡེ་ཡོད་པའི་ས་ཕྱོགས་མཚོ་སྔོན་པོའི་གཡས་གཡོན།
དགེ་རྒྱལ། འདམ་བླ་ཚང་། རྫ་ཆུ་ཁ་སྟོད་སྨད།
ཁོག གཡུ་མཁར། མདོ་ཆེན། མི་ཉག་སྟོད་སྨད། ལི་ཐང་། འབའ་ཐང་
སོགས་མདོ་དབུས་ཁམས་ཀྱི་དགོན་ལག་ཉིས་བརྒྱ་ལྷག་དང་། དབུས་ཀྱི་སྔ་འགྱུར་རྙིང་
མའི་གདན་ས་ཆེན་མོ་རྡོར་སྨིན་དཔལ་གསུམ་དང་། ཚེ་རིང་ལྗོངས།
དཔལ་གྱི་
བསམ་ཡས། འབྲི་གུང་། གཙང་དང་བྱང་གི་དགོན་སྡེ་སོགས་ཆོལ་གསུམ་བོད་ཀྱི་
ཆོས་སྡེ་ཡུལ་གྲུ་མང་པོར་ཞབས་ཀྱིས་བཅགས་ནས་སྔ་འགྱུར་བཀའ་གཏེར་གྱི་སྨིན་དབང་
མགོ་ལོག་སྟོད་སྨད།
12



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
ཚར་གྲངས་མང་པོ་བསྩལ་བ་དང༌། བཤད་སྒྲུབ་ཀྱི་སྡེ་གསར་དུ་འཛུགས་པའི་མཁན་པོ་
དང་དངོས་འབྱོར་གྱི་བདག་རྐྱེན་གནང་ཞིང་བསྟན་རྩ་འདུལ་བ་གཞི་གསུམ་གྱི་ཕྱག་བཞེས་
དང་སྡོམ་རྒྱུན་སྤེལ། ད་སྔོན་རྗེ་ཉིད་ཀྱི་ཞལ་སྔ་ནས་རབ་ཏུ་བྱུང་བ་དང་བསྙེན་པར་རྫོགས་
པ་སྡོམ་ཆིག་སྟོང་ལ་ཉེ་བ་བྱུང་བ་བཅས་བསྟན་པ་ཡང་དར་གྱི་དུས་འདིར་རང་ལུགས་དྲི་མ་
མེད་པའི་བསྟན་པ་རིན་པོ་ཆེ་ཕྱོགས་མཐར་སྤེལ་བ་ལ་བཀའ་དྲིན་དང་ཕྲིན་ལས་འགྲན་ཟླ་
བྲལ། དགུང་གྲངས་ང་དྲུག་བཞེས་པ་སྤྱི་ལོ་༡༩༩༨ལོ་ནས་རྫོགས་ཆེན་མཁན་སྤྲུལ་གྲྭ་
ཚང་བཅས་པས་རེ་མོས་ཤུག་དྲག་དང་།། སྐྱ་སེར་ལྷག་བསམ་ཅན་འདས་བཞུགས་མང་
པོའི་ཐུགས་རེ་དང༌། འཇིགས་བྲལ་བྱང་ཆུབ་རྡོ་རྗེའི་ཞལ་ཆེམས་ལ་དགོངས་ཏེ་ལོ་བཞིའི་
རིང་བསྟན་སྲིད་སྤྱི་ཁྱབ་བཀོད་འདོམས་པའི་ཐུགས་འགན་ཡང་དུ་བཞེས་རྒྱུའི་ཞལ་བཞེས་
གནང་ནས། རུ་དམ་གདན་ས་ཨ་མར་བསྟན་འཛིན་གཙོ་བོ་ཆེ་ལྔ་གསར་དུ་བསྐོས་ཏེ་
གཙུག་ལག་ཁང་ཆེན་མོས་གཙོས་ལྷ་ཁང་ཆེན་མོ་ལྔ་ནང་བཞུགས་རྟེན་རྫས་གྲྭ་ཚང་དང་
བཅས་པ་གཞི་རྒྱ་ཆེ་བའི་བཞེངས་བསྐྲུན་དང་།
སྔར་ཡོད་བཀའ་གཏེར་གསར་རྙིང་གི་
སྒྲུབ་འཕྲིན་གར་འཆམ་དབྱངས་རོལ་ཐམས་ཅད་རང་ལུགས་འཁྲུལ་མེད་དུ་སོར་ཆུད་དགོས་
པའི་ཐུགས་བཀོད་གནང་ཞིང་། སྐྱབས་རྗེ་མཆོག་སྐུ་སྒེར་གྱིས་མཁན་ཆེན་པདྨ་བཛྲའི་
གདན་ས་རྫོགས་ཆེན་ཡང་དབེན་པདྨའི་ཐང་དུ་ལུང་རྟོགས་པདྨའི་དགའ་ཚལ་དུ་གྲགས་པའི་
ཆོས་སྡེ་ཆེན་མོ་གསར་དུ་ཕྱག་བཏབ་མཛད་ནས། ངོ་མཚར་གངས་རྒྱན་གསེར་གྱི་པདྨའི་
ལྷ་ཁང་རྟེན་དང་བརྟེན་པ་རིན་ཆེན་དང་པོའི་རྒྱ་ཕིབས་གྱིས་མངོན་པར་མཛེས་པ་བཅས་
ལེགས་པར་གྲུབ་ཟིན་ཏེ། རབ་བྱུང་བཅུ་བདུན་པའི་ཆུ་མོ་ལུག་གི་ལོ་འདི་ནས་བཟུང་འོད་
གསལ་རྫོགས་པ་ཆེན་པོ་མན་ངག་གསང་བ་སྙིང་ཐིག་གི་སྨིན་ཁྲིད་རྒྱུད་བཤད་ཆོས་ཀྱི་འཁོར་
ལོས་སྐལ་ལྡན་གདུལ་བྱ་མང་པོ་རྗེས་སུ་བཟུང་བཞིན་པ་བཅས། མདོར་ན་བདག་ཉིད་
13



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཆེན་པོ་འདིའི་ལྗགས་དབུགས་ཀྱི་རྒྱུ་བ་ཚུན་རིས་སུ་མ་ཆད་པའི་རྒྱལ་བའི་བསྟན་པ་རིན་པོ་ཆེ་
སྤྱི་དང་། ཁྱད་པར་སྔ་འགྱུར་རྒྱལ་བ་རྫོགས་ཆེན་པའི་བཤད་སྒྲུབ་ལས་གསུམ་གྱི་བསྟན་
པ་ལ་སྨན་པའི་ཐུགས་བསྐྱེད་ཟབ་མོ་གནང་བཞིན་འཚོ་ཞིང་གཞེས་པ་ནས། ཇི་སྲིད་
བསྐལ་པ་རྒྱ་མཚོར་ཞབས་པད་རྡོ་རྗེའི་ཆོས་བདུན་གྱི་ངོ་བོར་བརྟན་ཅིང་བསྟན་འགྲོའི་བཞེད་
དོན་མཐའ་དག་གེགས་མེད་ཡིད་བཞིན་དུ་འགྲུབ་པའི་སྨོན་འདུན་ཡང་ཡང་ཞུ་བ་ལགས་སོ།།
གྲུབ་དབང་བདུན་པ་བསྟན་འཛིན་ལུང་རྟོགས་ཉི་མའི་ཞལ་སྔ་ནས་མཛད་པའི་
སྔ་འགྱུར་རྫོགས་ཆེན་ཆོས་འབྱུང་ཆེན་མོ་ལས་ཚན་བཤུས་བྱས།།
།
14



༄༅།། འཇམ་མགོན་མི་ཕམ་པའི་རྫོགས་ཆེན་སེམས་ངོ་
མཛུབ་ཚུགས་ཀྱི་གདམས་པའི་
གནད་གྲོལ་བཞུགས་སོ།།
འཇམ་མགོན་མི་ཕམ་པས་མཛད།



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
༄༅། བླ་མ་དང་འཇམ་དཔལ་ཡེ་ཤེས་སེམས་དཔའ་ལ་ཕྱག་འཚལ་ལོ།།
ཐོས་བསམ་སྦྱོང་བ་རྒྱ་ཆེན་མི་དགོས་པར།།
མན་ངག་ལུགས་ཀྱིས་སེམས་ངོ་སྐྱོང་བ་ཡི།།
གྲོང་སྔགས་ཕལ་མོ་ཆེ་ཞིག་ཚོགས་ཆུང་ངུས།།
རིག་འཛིན་ས་ལ་གཤེགས་དེ་ལམ་ཟབ་མཐུག།
དེ་ཡང་རང་གི་སེམས་འདི་རང་བབས་སུ་ཅི་ཡང་མི་བསམ་པར་བཞག་ནས་དེ་
ཡི་ངང་དུ་དྲན་པའི་རྒྱུན་སྐྱོང་བ་དེ་ཡི་ཚེ། བཏང་སྙོམས་ལུང་མ་བསྟན་གྱི་ཤེས་པ་
མུན་ནེ་ཐོམ་མེ་བ་ཞིག་འབྱུང་། དེ་ལ་འདི་ཤེས་དེ་ཤེས་ཀྱི་ལྷག་མཐོང་གང་ཡང་མ་
སྐྱེས་པའི་ཚེ་ན། དེའི་ཆ་ནས་བླ་མ་དག་མ་རིག་པར་མིང་འདོགས་པར་འདུག
དེ་ལ་འདི་འདྲ་འདི་ཡིན་གྱི་ངེས་བཟུང་སྨྲ་མ་ཤེས་པའི་ཆ་ནས་ལུང་མ་བསྟན་ཞེས་མིང་
བཏགས། ཅི་ལ་གནས་དང་ཅི་བསམ་པ་སྦྱར་མེད་པས་ཐ་མལ་བཏང་སྙོམས་ཞེས་
བཏགས་ཏེ། ཡིན་ནི་ཀུན་གཞིའི་ངང་དུ་ཐ་མལ་རང་གར་བསྡད་པ་ཡིན།
གཞག་ཐབས་དེ་འདྲ་བ་ལ་བརྟེན་ནས་མི་རྟོག་ཡེ་ཤེས་བསྐྱེད་དགོས་ཀྱང་། རང་ངོ་
རིག་པའི་ཡེ་ཤེས་མ་ཤར་བ་དེ་འདྲ་སྒོམ་གྱི་དངོས་གཞི་མ་ཡིན་ཏེ། ཀུན་སྨོན་
ལས། ཅི་ཡང་དྲན་མེད་ཐོམ་མེ་བ༔ དེ་ཀ་མ་རིག་འཁྲུལ་བའི་རྒྱུ༔ ཞེས་
གསུངས་ཡོད་པ་བཞིན་ནོ། །དེ་ལྟར་ཅི་ཡང་མ་དྲན་མ་འགྱུ་བའི་ཤེས་པ་ཐོམ་མེ་བ་
དེ་འདྲ་སེམས་ཀྱིས་མྱོང་བས་ན། དེ་འདྲའི་དོན་ཤེས་མཁན་དང་མི་བསམ་པར་
འདུག་མཁན་ཁོ་རང་ལ་བབ་ཀྱིས་བལྟས་པས། འགྱུ་དྲན་བྲལ་བའི་རིག་པ་ཕྱི་ནང་
16



ནམ་
རྟོགས་ལྡན་རྒན་པོ་རྣམས་ཀྱི་ལུགས་སེམས་ངོ་མཛུབ་ཚུགས་ཀྱི་གདམས་པ།
མེད་པར་ཟང་ཐལ་ལེ་བ་ནམ་མཁའ་དྭངས་པ་ལྟ་བུ། མྱང་བྱ་མྱོང་བྱེད་གཉིས་མེད་
ཀྱང་རང་གི་རང་བཞིན་རང་གིས་ཁོ་ཐག་ཆོད་ནས་འདི་ལས་གཞན་ཅི་ཡང་མི་འདུག་
སྙམ་པ་བྱུང་ན། དེ་ལ་བསམ་བརྗོད་ཀྱིས་འདི་འདྲ་ཞེས་སྦྱར་མེད་པས་མཐའ་བྲལ་
དང་བརྗོད་བྲལ་དང་གཉུག་མའི་འོད་གསལ་དང་། རིག་པ་ཞེས་བཏགས་ཆོག་སྟེ།
རང་ངོ་འཕྲོད་པའི་ཡེ་ཤེས་ཤར་བས་མུན་ཐོམ་མེ་བའི་མུན་པ་དྭངས་ཏེ།
ལངས་པས་ཁྱིམ་ནང་མཐོང་བ་ལྟར་རང་གི་སེམས་ཀྱི་ཆོས་ཉིད་ལ་ངེས་ཤེས་སྐྱེས་
པས་སོ། །འདི་ལ་མ་རིག་སྒོ་ངའི་སྦུབས་འབྱེད་པའི་མན་ངག་ཅེས་བྱའོ། །དེ་
ལྟར་རྟོགས་ཚེ་ཆོས་ཉིད་དེ་ལྟ་བུ་ནི་རང་བཞིན་བབ་ཀྱིས་ཡེ་ནས་གནས་པས་རྒྱུ་རྐྱེན་
གྱིས་འདུས་མ་བྱས་པ་དང་། དུས་གསུམ་འཕོ་འགྱུར་མེད་པ་ཡིན་པར་ཤེས་ཤིང་།
དེ་ལས་གཞན་དུ་གྱུར་བའི་སེམས་ཞེས་བྱ་བ་རྡུལ་ཙམ་ཡང་ཡོད་པར་མི་དམིགས་
སོ། །སྔ་མ་མུན་ཐོམ་མེ་བ་དེ་ལ་བརྗོད་དུ་མེད་ཀྱང་། ཅི་ཡང་བརྗོད་མ་ཤེས་
པས་ཁོ་ཐག་མ་ཆོད་པ་ཡིན་ལ། རིག་ངོ་ལ་བརྗོད་དུ་མེད་ཀྱང་བརྗོད་མེད་ཀྱི་དོན་
ལ་ཐེ་ཚོམ་མེད་པའི་ཁོ་ཐག་ཆོད་པས། མིག་མེད་དང་མིག་ལྡན་ལྟར་འདི་གཉིས་
ཀྱི་བརྗོད་དུ་མེད་ཚུལ་ཁྱད་ཆེ་བས། ཀུན་གཞི་དང་ཆོས་སྐུའི་དབྱེ་བ་ཡང་འདིར་
གནད་འདུས་སོ། །དེས་ན་ཐ་མལ་གྱི་ཤེས་པ་ཞེས་པ་དང་། ཡིད་ལ་མི་བྱེད་པ་
དང་། བརྗོད་བྲལ་སོགས་ལ་ཡང་དག་ཡིན་མིན་གཉིས་ཡོད་པས་སྒྲ་མཐུན་དོན་
འཕགས་ཀྱི་གནད་ངེས་བར་བྱས་ན་ཟབ་མོའི་ཆོས་ཀྱི་དགོངས་ཉམས་རྙེད་པར་འགྱུར་
རོ། །སེམས་ངོའི་ངང་དུ་རང་བཞག་ཚེ་ཁ་ཅིག་གིས་གསལ་ཙམ་རིག་ཙམ་སྐྱོང་
རྒྱུར་བྱས་ཏེ་ཡིད་ཤེས་ཀྱིས་གསལ་ལོ་སྙམ་པའི་ངང་དུ་འཇོག ཁ་ཅིག་གིས་སྟོང་
ཆམ་མེ་བ་ཤེས་པ་སྟོང་སོང་བ་ལྟ་བུ་ལ་སེམས་འཛིན་ཀྱང་། འདི་གཉིས་ཀ་ཡིད་
17



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཤེས་ཀྱི་ཆ་གཟུང་འཛིན་གྱི་ཉམས་ལ་ཞེན་པ་ཙམ་ཡིན་པས། དེའི་ཚེ་གསལ་བ་
དང་གསལ་བར་འཛིན་མཁན། སྟོང་པ་དང་སྟོང་པར་འཛིན་མཁན་གྱི་ཤེས་པ་དྲན་
འཛིན་གྱི་རྒྱུད་བྲེང་ངེ་བ་དེའི་བབ་ལ་བལྟས་པས། གཟུང་འཛིན་དུ་ཞེན་པའི་རྣམ་
ཤེས་ཀྱི་རྟེན་ཕུར་ཕྱུངས་ཏེ་རྗེན་ནེ་ཡེ་རེ་བ་གསལ་སྟོང་མཐའ་དབུས་དང་བྲལ་བའི་རང་
བབ་ཁོ་ཐག་ཆོད་དེ་དྭངས་སེང་ངེ་བ་བྱུང་ན་དེ་ལ་རིག་ངོ་ཞེས་མིང་འདོགས་ཏེ།
འཛིན་པ་ཅན་གྱི་ཉམས་ཀྱི་ཤུན་པ་དང་བྲལ་བའི་རིག་པ་ཡེ་ཤེས་རྗེན་པར་ཤར་བ་ཡིན་
ནོ། །འདི་ལ་སྲིད་པའི་དྲ་བ་གཅོད་པའི་མན་ངག་ཅེས་བྱའོ། །དེ་བཞིན་དུ་ཡིད་
དཔྱོད་ཉམས་ཀྱི་སྤུན་པ་སྣ་ཚོགས་དང་བྲལ་བའི་རིག་པ་འབྲས་སྣེའུ་ལྟ་བུ་ཆོས་ཉིད་ཀྱི་
རང་བབ་རང་གསལ་གྱི་སྒོ་ནས་ངོས་ཟིན་པར་བྱའོ། །རིག་པའི་བབ་ངོ་ཤེས་པ་
ཙམ་གྱིས་མི་ཆོག་པར་དེ་གའི་ངང་དུ་གོམས་པའི་གནས་ཆ་བརྟན་དགོས་པས།
ཤེས་པ་རང་བབ་བཞག་པའི་དྲན་རྒྱུན་མ་ཡེངས་པར་སྐྱོང་བ་གལ་ཆེ། དེ་ལྟར་
སྐྱོང་དུས་རེས་ཅི་ཡིན་མེད་པའི་མི་རྟོག་ཆུན་པོ། རེས་ལྷག་མཐོང་གི་དྭངས་ཆ་ཐོན་
པའི་མི་རྟོག་ཟང་ཐལ། རེས་བདེ་ཉམས་ཞེན་པ་ཅན། རེས་བདེ་ཉམས་ཞེན་
མེད། རེས་སྣ་ཚོགས་གསལ་ཉམས་འཛིན་པ་ཅན། རེས་དྭངས་གསལ་རྟོག་
མེད་འཛིན་བྲལ། རེས་རྩུབ་ཉམས་མི་སྡུག་པ། རེས་འཇམ་ཉམས་ཡིད་འོང་།
རེས་རྣམ་རྟོག་ཆེས་འཚུབ་ཆེ་བའི་ཕྱིར་འབྲངས་ནས་སྒོམ་སྟོར་བ། རེས་འཤིབ་
དྭངས་མི་ཕྱེད་པས་རྙོག་པ་ཅན་སོགས། ཐོག་མེད་ནས་གོམས་པའི་རྣམ་རྟོག་དང་
ལས་རླུང་གི་རྦ་རླབས་སྣ་ཚོགས་ངེས་པ་དང་ཚད་བཟུང་མེད་པར་འབྱུང་བ་ནི།
ལམ་རིང་པོར་ཞུགས་པས་བདེ་གཟར་སྣ་ཚོགས་ཀྱི་གནས་མཐོང་བ་དང་འདྲ་བས་
གང་ཤར་ཆེད་འཛིན་མེད་པར་རང་ལམ་བསྐྱང་། ལྷག་པར་མ་གོམས་པའི་དུས་ན་
18



རྟོགས་ལྡན་རྒན་པོ་རྣམས་ཀྱི་ལུགས་སེམས་ངོ་མཛུབ་ཚུགས་ཀྱི་གདམས་པ།
རྣམ་རྟོག་སྣ་ཚོགས་མེ་ལྟར་འབར་བ་གཡོ་བའི་ཉམས་ཀྱི་དུས་སུ་དེས་མ་སུན་པར་
བྱས་ཏེ། སྒྲིམ་ལྷོད་རན་པོས་རྒྱུན་མ་བཏང་བར་བསྐྱང་བས་ཐོབ་པ་སོགས་
ཉམས་ཕྱི་མ་དག་རིམ་བཞིན་འབྱུང་ངོ༌། །འདི་དུས་སྤྱིར་རིག་པ་དང་མ་རིག་པ།
ཀུན་གཞི་དང་ཆོས་སྐུ། རྣམ་ཤེས་དང་།	ཡེ་ཤེས་ཀྱི་ཁྱད་པར་བླ་མའི་མན་
ངག་གི་ཉམས་མྱོང་གི་སྟེང་ནས་ངོ་འཕྲོད་པ་གདིང་དུ་བྱས་ནས། སྐྱོང་དུས་ཆུ་མ་
བསྒུལ་ན་དྭངས་བ་ལྟར། རྣམ་ཤེས་རང་སར་བཞག་པས་དེའི་ཆོས་ཉིད་ཡེ་ཤེས་
རང་བྱུང་དུ་གསལ་བའི་མན་ངག་གཙོ་བོར་བྱ་དགོས་ཀྱི། བདག་གི་སྒོམ་རྒྱུ་འདི་
རྣམ་ཤེས་སམ་ཡེ་ཤེས་གང་ཡིན་ཞེས་སྤང་བླང་གི་དཔྱད་ར་དང་དཔེ་ཆའི་གོ་རྟོག་གི་
འདུ་འཕྲོ་སྤེལ་བར་མི་བྱ་སྟེ། དེས་ཞི་ལྷག་གཉིས་ཀ་ཅུང་ཟད་སྒྲིབ་པར་འགྱུར་
རོ། །རང་བབ་འཇོག་པའི་དྲན་པའི་རྒྱུན་བརྟན་པའི་ཞི་གནས་ཀྱི་གོམས་ཆ་
དང་། །རང་ངོ་རང་གསལ་དུ་ཤེས་པའི་ལྷག་མཐོང་རང་ཤུགས་ཀྱིས་འབྲེལ་བའི་
ཚུལ་དུ་གོམས་པ་བརྟན་པོར་སོང་བ་ན།། །རང་བབ་ཡེ་གནས་དང་།
བཞིན་འོད་གསལ་གྱི་ཞི་ལྷག་ཡེ་ནས་དབྱེར་མེད་པ་རང་བྱུང་གི་ཡེ་ཤེས་རྫོགས་པ་ཆེན་
པོའི་དགོངས་པ་འཆར་བར་འགྱུར་རོ།། །འདི་ནི་མཁའ་ལྟར་མཉམ་པ་ཉིད་ལ་
གནས་པའི་མན་ངག་གོ །དེ་ལྟར་ཡང་དཔལ་ས་ར་ཧས། །བསམ་དང་བསམ་
བྱ་རབ་ཏུ་སྤང་ནས་སུ། །བསམ་མེད་བུ་ཆུང་ཚུལ་དུ་གནས་བྱ་ཞིང་། །ཞེས་
བཞག་ཐབས་དང་། བླ་མའི་ལུང་ལ་བསྒྲིམ་སྟེ་རབ་འབད་ན། །ཞེས་རིག་པ་ངོ་
སྤྲད་པའི་མན་ངག་དང་ལྡན་པར་བྱས་ན།
ལྷན་ཅིག་སྐྱེས་པ་འབྱུང་བར་ཐེ་ཚོམ་
མེད། །ཅེས་གདོད་ནས་རང་གི་སེམས་དང་ལྷན་ཅིག་སྐྱེས་པ་སེམས་ཀྱི་ཆོས་ཉིད་
རིག་པ་རང་བྱུང་གི་ཡེ་ཤེས་འབྱུང་སྟེ། དེ་ནི་ཆོས་ཀུན་གྱི་ཆོས་ཉིད་དང་ཐ་དད་མེད་
རང་
19



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
པ་གཉུག་མ་དོན་གྱི་འོད་གསལ་ཡང་ཡིན་ནོ། །དེས་ན་རང་བབ་བཞག་པ་དང་།
རང་ངོ་ཤེས་པའི་རིག་པའམ་སེམས་ཀྱི་ངོ་བོའམ་ཆོས་ཉིད་སྐྱོང་ཚུལ་འདི་གནད་བརྒྱ་
གཅིག་འདུས་ཀྱི་མན་ངག་ཡིན། རྒྱུན་དུ་སྐྱོང་རྒྱུའང་དེ་ཡིན། གོམས་པའི་
ཚད་ནི་མཚན་མོའི་འོད་གསལ་གྱིས་འཛིན། ཡང་དག་པའི་ལམ་ཡིན་པའི་རྟགས་
ནི་དད་པ་དང་སྙིང་རྗེ་ཤེས་རབ་སོགས་རང་ཤུགས་ཀྱིས་འཕེལ་བས་རྟོགས། བདེ་
ཞིང་ཚེགས་ཆུང་བ་ནི་རང་གི་ཉམས་སུ་མྱོང་བས་ཤེས། ཟབ་ཅིང་མྱུར་བ་ནི་ཤིན་ཏུ་
འབད་རྩོལ་ཆེན་པོས་བསྒྲུབ་པའི་ལམ་གཞན་ལ་ཞུགས་པ་རྣམས་དང་རྟོགས་ཚད་
བསྟུན་པས་ངེས་པ་ཡིན་ནོ། །རང་སེམས་འོད་གསལ་བསྒོམ་པས་འབྲས་བུ་ཐོབ་
རྒྱུའང་དེའི་སྟེང་གི་རྣམ་རྟོག་དང་དེའི་བག་ཆགས་ཀྱི་སྒྲིབ་པ་རང་སངས་ཚེ།
མཁྱེན་གཉིས་རྩོལ་མེད་དུ་རྒྱས་ནས་གདོད་མའི་གཏན་སྲིད་ཟིན་ཏེ་སྐུ་གསུམ་ལྷུན་
གྱིས་གྲུབ་པ་ཡིན་ནོ། །ཟབ་པོ། གུ་ཧྱ༔ ས་མ་ཡ༔
རབ་ཚེས་མེ་རྟ་ཟླ་ཚེས་ལ་ཐོས་བསམ་ལ་ཆེར་མི་བརྩོན་ཀྱང་སེམས་ངོའི་ཉམས་ལེན་འདོད་པའི་
གྲོང་སྔགས་པ་སོགས་ཀྱི་ཆེད་དུ། རྟོགས་ལྡན་རྒན་པོ་ཕལ་གྱི་ཉམས་མྱོང་དམར་ཁྲིད་ཀྱི་ཆོས་
སྐད་གོ་བདེ་དང་བསྟུན་པའི་གདམས་པ་ཟབ་མོ་མི་ཕམ་འཇམ་དཔལ་རྡོ་རྗེས་བཀོད་པ་
དགེའོ། །མངྒ་ལཾ། །
20



༄༅།། རྫོགས་པ་ཆེན་པོ་སེམས་ངོ་མཛུབ་ཚུགས་ཀྱི་གདམས་པའི་
གནད་འགྲོལ་སྐྱབས་རྗེ་བླ་མ་པདྨ་སྐལ་བཟང་གི་
ཞལ་རྒྱུན་བཞུགས་སོ།།
2I



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
གསོལ་འདེབས།
གས་རྗེ་ཆེན་པོས་རྩོད་ལྡན་སྙིགས་མའི་ཞིང་།།
བཟུང་ནས་སྨོན་ལམ་ཆེན་པོ་ལྔ་བརྒྱ་བཏབ།།
པད་དཀར་ལྟར་བསྔགས་མཚན་ཐོས་ཕྱིར་མི་ལྡོག།
སྟོན་པ་ཐུགས་རྗེ་ཅན་ལ་ཕྱག་འཚལ་ལོ།།
དྲི་མེད་མཚོ་གླིང་པདྨའི་སྡོང་པོའི་རྩེར།།
རྒྱལ་བའི་རྣམ་སྤྲུལ་རང་བྱུང་ལྷུན་གྱིས་གྲུབ།།
མཚན་རྫོགས་དཔེ་བྱད་ཡོན་ཏན་ཚོགས་འབར་བ།།
པདྨ་འབྱུང་གནས་བདག་བློའི་པད་མཚོར་སྐྱོངས།།
བརྒྱུད་གསུམ་བྱིན་ཐོབ་དགོངས་པའི་རྩལ་ཆེན་རྫོགས།།
སྣང་བཞི་མཐར་ཕྱིན་ཆོས་སྐུའི་རྒྱལ་སྲིད་བརྙེས།།
གདོད་མའི་མགོན་པོ་མི་ཡི་རྫུར་ཞུགས་པ།།
འཇིགས་མེད་ཡོན་ཏན་མགོན་པོར་གསོལ་བ་འདེབས།།
དགོངས་རྒྱུད་རྟོགས་པ་འཕོ་བར་བྱིན་གྱིས་རློབས།།
འོག་མིན་ཆོས་ཀྱི་དབྱིངས་ཀྱི་ཕོ་བྲང་ནས།།
དུས་གསུམ་སངས་རྒྱས་ཀུན་གྱི་ངོ་བོ་ཉིད།།
རང་སེམས་ཆོས་སྐུར་མངོན་སུམ་སྟོན་མཛད་པའི།།
རྩ་བའི་བླ་མ་མཆོག་ལ་གསོལ་བ་འདེབས།།
22



སྔོན་དུ་འགྲོ་བའི་ཆོས།
བདག་གཞན་འགྲོ་བའི་བློ་སྣ་ཆོས་ལ་བསྒྱུར།།
གང་དག་ཕྱོགས་བཅུའི་སྟོང་གི་འཇིག་རྟེན་ན།།
བདེ་གཤེགས་སློབ་མར་གྱུར་པ་གང་སུ་དག།
དེང་འདིར་དམ་པའི་ཆོས་ཀྱི་ཆར་འབེབ་ཀྱི།།
གསན་པར་འདོད་པ་ཐམས་ཅད་འདིར་གཤེགས་ཤིག།
ལྷ་ཡི་སྐད་དང་ཀླུ་དང་གནོད་སྦྱིན་སྐད།།
གྲུལ་བུམ་དག་དང་མི་ཡི་སྐད་རྣམས་དང་།།
འགྲོ་བ་ཀུན་གྱི་སྒྲ་རྣམས་ཅི་ཙམ་པར།།
ཐམས་ཅད་སྐད་དུ་ཆོས་འདི་འགྱུར་བར་ཤོག།
ནམ་མཁའ་དང་མཉམ་པའི་མར་གྱུར་འགྲོ་བ་རིགས་དྲུག་གི་སེམས་ཅན་བདེ་
འདོད་སྡུག་བསྔལ་གྱི་རྒྱུར་སྤྱོད་ཀྱིན་ཡོད་པ་ཐམས་ཅད་སྙིང་རེ་རྗེ། སྙིང་རྗེ་བ་ཙམ་
ཞིག་གིས་མི་ཡོང་བར་འདི་ཐམས་ཅད་འཁོར་བའི་སྡུག་བསྔལ་གྱི་ནང་ནས་གཏན་དུ་
ཐར་ཐབས་ཤིག་བྱེད་དགོས་པ་ཡིན། དེ་ཡང་བསམ་བཟང་ཙམ་ཞིག་གིས་ཕན་
ཐོགས་མེད་པས། ད་རེས་དལ་འབྱོར་གྱི་མི་ལུས་རིན་པོ་ཆེ་ཐོབ་པས་མ་ཚད་ཐེག་
མཆོག་རྫོགས་པ་ཆེན་པོ་ཡང་གསང་མན་ངག་སྡེའི་ཟབ་ཆོས་ཁྱད་དུ་འཕགས་པ་འདི་
ལྟ་བུ་ལ་འཕྲད་ཡོད་དུས། ད་སྔོན་ལྟར་དུ་གནད་ཆེན་བསྐྱུར་ནས་གནད་ཆུང་
བསྙབས་པའི་འཇིག་རྟེན་གྱི་བྱ་བཞག་གིས་ཚེ་འཕྲོ་བརླག་ལ་མི་བཏང་བར། ནམ་
འཆི་ཆ་མེད་འཆི་རྐྱེན་ངེས་མེད་ལ་བསམས་ནས། སང་དང་གནངས་ལ་མི་
བཞག་པར་ཉི་མ་སྔ་ཕྱིའི་བརྩོན་ལེན་གྱི་ཐོག་ནས། ལམ་ཟབ་མོའི་མན་ངག་ཉམས་
23



ཀུན་སློང་།
ཡི་ཞིང་ཁམས།
སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
སུ་བླངས་ཏེ་ཚེ་འདིའི་ཐོག་ནས་དཔལ་གདོད་མའི་མགོན་པོའི་གོ་འཕང་མངོན་དུ་བྱ་
སྙམ་པའི་བསམ་པ་རྒྱ་ཆེ་བ་བྱང་ཆུབ་སེམས་ཀྱི་ཀུན་སློང་། དེ་ཡང་སྙིང་རྗེས་
སེམས་ཅན་ལ་དམིགས་པ་དང་ཤེས་རབ་ཀྱིས་རྫོགས་བྱང་ལ་དམིགས་པའི་དོན་
གཉིས་སམ་ཟུར་གཉིས་དང་ལྡན་པ་དང་།
ཐབས་རྒྱ་ཆེ་བ་གསང་བ་སྔགས་ཀྱི་
སྣང་སྲིད་གཞིར་བཞུགས་ཡེ་ནས་ཡིན་པ་ལ་དེ་ལྟར་ཡིན་པར་ཤེས་
པའི་གཞིར་བཞེངས་ཀྱི་དག་མཉམ་ཆེན་པོའི་ལྟ་བ་ངོ་འཕྲོད་ནས། སྣོད་དག་པ་ལྷ་
བཅུད་དག་པ་རིག་འཛིན་གྱི་ཚོམ་བུ་རུ་གསལ་བཏབ་སྟེ།
རྫོགས་ཆེན་འབྲས་བུའི་ཐེག་པའི་གདམས་ངག་ཟབ་མོ་གསན་དགོས་ནི་རེད།
གང་ཞིག་གསན་པར་བྱ་བ། རྫོགས་པ་ཆེན་པོའི་དངོས་གཞིའི་ཟབ་ཁྲིད་དང་
འབྲེལ་བའི་ཀ་དག་ཁྲེགས་ཆོད་ཀྱི་མན་ངག་ཟབ་མོ་ཁྱེར་བདེ་ཞིང་། གནད་ཀྱི་
གདམས་པ་ཁ་ཚང་ལ་དོན་འདྲིལ་བ། རྟོགས་ལྡན་རྒན་པོའི་མཛུབ་ཁྲིད་ཅེས་བྱ་བ་
འདི་ཉིད་ཁྲིད་ཀྱི་ལུགས་སུ་འབུལ་བའི་སྐབས་རེད། སྤྱིར་ན་རྫོགས་པ་ཆེན་པོའི་
ཆོས་འདི་འཆད་ཉན་སྒོམ་གསུམ་གང་གི་སྐབས་སུ་ཡིན་ནའང་། སངས་རྒྱས་ཀྱི་
བསྟན་པ་སྤྱིའི་བབས་དང་བསྟུན་ནས་ཐེག་པ་རིམ་འཛེགས་ཀྱི་ལམ་གནད་ཆ་ཚང་ལྡན་
པ། ཁྱད་པར་དུ་སྔོན་འགྲོ་དང་དངོས་གཞི་སྦྲེལ་ནས་འགྲོ་དགོས་ནོ་ཞུ་མ་དགོས་
མཁྱེན་བཞིན་པ་ལྟར་རེད། སྔོན་འགྲོ་དེ་ལ་ཡང་འདྲ་མི་འདྲ་མང་པོ་ཡོད་དེ།
ཐེག་པ་ཆེ་ཆུང་ཐུན་མོང་གི་སྔོན་འགྲོ། ཐེག་ཆེན་བྱང་སེམས་ཀྱི་སྔོན་འགྲོ།
གསང་སྔགས་ཁྱད་པར་ཅན་གྱི་སྔོན་འགྲོ་ལ་སོགས་པ་ཡོད་པའི་ནང་ནས། དང་པོ་
ཐུན་མོང་ཕྱིའི་སྔོན་འགྲོ་བློ་ལྡོག་རྣམ་བཞི་ནས་མགོ་བརྩམས་ཏེ་འཁོར་བ་ལས་ངེས་
པར་འབྱུང་བའི་བློ་བཅོས་མ་མ་ཡིན་པ་ཞིག་དང༌། གཞན་ཕན་དོན་གཉེར་གྱི་བྱང་
24



སྔོན་དུ་འགྲོ་བའི་ཆོས།
སེམས། བླ་མར་སངས་རྒྱས་དངོས་མཐོང་གི་དག་སྣང་སྟེ་གནད་གསུམ་པོ་དེ་
དང་བྲལ་སོང་ནི་ཡིན་ན། རིགས་ཅན་གསུམ་དང་བསྟུན་པའི་ཐེག་པ་གསུམ་གྱི་
ཆོས་གང་ཞིག་བསྒྲུབས་ཀྱང་།
ཁ་ཆོས་ཙམ་ལས་དོན་ཆོས་ངོ་མ་ཞིག་ཡོང་གི་
ཡོད་ནི་མ་རེད། དེས་ན། ཆོས་བསྒྲུབ་པ་ལས་ཀྱང་སྒྲུབ་ཚུལ་ཤེས་རྒྱུ་གཙོ་ཆེ་
ནི་རེད། ད་ལྟ་སྐབས་སུ་བབས་པའི་ཆོས་ཀྱི་རིམ་པ་རྟོགས་ལྡན་རྒན་པོ་རྣམས་ཀྱི་
ལུགས་སེམས་ངོ་མཛུབ་ཚུགས་ཀྱི་གདམས་པ་མུན་སེལ་སྒྲོན་མེ་ཞེས་བྱ་བ་འདི་
བཤད་པ་ལ། ཆོས་ཁུངས་བཙུན་པར་སྟོན་པའི་ཕྱིར་དུ་མཛད་པ་པོའི་ཆེ་བ་བཤད་
ན། གདམས་ངག་འདི་ཉིད་མཛད་པ་པོ་ནི། ཉེ་རབས་ཀྱི་དུས་སུ་བྱོན་པའི་
མཁས་པ་ཆེན་པོ། གྲུབ་པའི་དབང་ཕྱུག་ རྒྱལ་བ་ཐམས་ཅད་ཀྱི་མཁྱེན་རབ་
གཅིག་ཏུ་བསྡུས་པ་རྗེ་བཙུན་འཇམ་པའི་དབྱངས་མིའི་ཟོལ་དགེ་བའི་བཤེས་གཉེན་གྱི་
ཚུལ་དུ་བྱོན་པ་མི་ཕམ་རིན་པོ་ཆེ་འཇམ་དཔལ་དགྱེས་པའི་རྡོ་རྗེ་ཕྱོགས་ལས་རྣམ་པར་
རྒྱལ་བའི་སྡེ་དེ་ཉིད་ཀྱིས་མཛད་དེ་ཆོས་སྐུའི་རིང་བསྲེལ་གྱི་ཕུང་པོ་ཕྱི་རབས་བསྟན་
པའི་བཙས་སུ་བཞག་ནི་རེད། གདམས་ངག་ལ་གུས་པ་བསྐྱེད་པའི་ཕྱིར་ཆོས་ཀྱི་ཆེ་
བའི་ཕྱོགས་ནས་བཤད་ན། མན་ངག་གི་གདམས་པ་འདི་ཉིད་ཕྱོགས་གང་ལ་
གཏོགས་ན། ཐེག་པ་ཆེ་ཆུང་གཉིས་ལས་ཐེག་ཆེན་ལ་གཏོགས། ཐེག་ཆེན་
མདོ་སྔགས་གཉིས་ལས་སྔགས། སྔགས་དེ་ལ་འགྱུར་སྔ་ཕྱིའི་དབང་གིས་མཚན་
བཏགས་པའི་གསར་རྙིང་གཉིས་ཡོད་ནིའི་ནང་གི་སྔ་འགྱུར། སྔ་འགྱུར་དེ་ལ་ཡང་
ཕྱི་རྒྱུད་སྡེ་གསུམ་དང་ནང་རྒྱུད་སྡེ་གསུམ་ཡོད་ནིའི་ནང་གི་ནང་རྒྱུད་སྡེ་གསུམ།
ནང་རྒྱུད་དེ་ལ་ཡང་བསྐྱེད་རྫོགས་རྫོགས་ཆེན་གསུམ། རྒྱུད་ལུང་མན་ངག་
གསུམ་སྟོན་པའི་ཡོ་ག་རྣམ་གསུམ་ཡོད་ནིའི་ནང་གི་རྫོགས་ཆེན་ཨ་ཏི་ཡོ་ག
25



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
རྫོགས་ཆེན་ཨ་ཏི་ཡོ་ག་དེ་ལ་ཡང་ཕྱི་སེམས་སྡེ། ནང་ཀློང་སྡེ། གསང་བ་མན་
ངག་གི་སྡེ་གསུམ་ཡོད་ནིའི་ནང་གི་ཕྱི་མ་གསང་བ་མན་ངག་གི་སྡེར་གཏོགས།
ལ་ཡང་ཕྱི་ནང་གསང་བ་ཡང་གསང་གི་སྐོར་བཞི་ཡོད་ནིའི་ནང་གི་ཡང་གསང་མན་
ངག་གི་སྡེའི་ཁོངས་སུ་གཏོགས་ནི་རེད།	དེ་ལ་འདིའི་དབུ་ནས་ཞབས་སུ་བསྡུས་
པའི་དོན་གང་ཡིན་ན། གཞི་ཀ་དག་གིས་བཟུང་སྟེ། ལམ་ཁྲེགས་ཆོད་ལ་
བརྟེན་པ།	འབྲས་བུ་རྡུལ་ཕྲན་དུ་དེངས་ནས་གྲོལ་བ་ཀ་དག་ཁྲེགས་ཆོད་ཀྱི་ཟབ་
གནད་གཙོར་བཟུང་བ་མན་ངག་གི་ཚིག་ཉུང་ཉུང་གིས་བསྟན་ནི་ཞིག་རེད། དེ་ལྟ་
བུའི་མཛད་པ་པོ་གང་ཟག་གི་ཆེ་བ་དང་དེས་གསུངས་པའི་ཆོས་ཀྱི་ཆེ་བ་གཉིས་ཀ་དང་
ལྡན་པའི་ཆོས་དེ་ལ་འཆད་ཉན་ཇི་ལྟར་བྱ་ཚུལ་གྱི་ཐད་ནས། འདི་དགོས་ཆེད་སུ་
ཞིག་གི་དོན་དུ་མཛད་ནི་རེད་ཅེ་ན། ཐོས་བསམ་སྦྱོང་བ་རྒྱ་ཆེར་བྱས་མིན་ལ་མ་
ལྟོས་པར་གང་ཟག་དབང་རྣོན་ལས་ཅན་ཚེ་གཅིག་ལུས་གཅིག་ལ་མགོན་པོ་རྡོ་རྗེ་
འཆང་གི་གོ་འཕང་ཐོབ་ཐུབ་པ་དང་། ཉིང་དགོས་མཐར་ཐུག་སེམས་ཅན་ཐམས་
ཅད་སྐུ་གསུམ་འདུས་པའི་བདག་ཉིད་གཞི་འབྲས་དབྱེར་མེད་པའི་ས་ལ་འགོད་པའི་
ཆེད་དུ་བརྗོད་བྱ་དེ་དང་མཐུན་པའི་འཆད་ཉན་ཚུལ་བཞིན་བྱས་ཏེ་གདམས་པ་ཉམས་སུ་
བླངས་ནས་སྒྲུབ་འབྲས་མངོན་དུ་འགྱུར་བར་བྱེད་རྒྱུ་དེ་རེད། བརྗོད་བྱ་རྗོད་བྱེད་
དང་འབྲེལ་བ་འབྲེལ་བ་སྟེ་བརྗོད་བྱ་དགོས་པ་ཉིང་དགོས་འབྲེལ་བ་བཅས་དགོས་
སོགས་ཆོས་བཞི་དེ་ལྟར་ཚང་ནི་རེད། གཞན་ཡང་རྗོད་བྱེད་ཚིག་དང་ཡི་གེས་
མཚོན་པའི་བརྗོད་བྱ་ཁོང་དུ་ཆུད་པ་དེ་དགོས་པ་རེད། བརྗོད་དོན་རྟོགས་པ་དེ་ལ་
བརྟེན་ནས་འབྲས་བུའི་རྟོགས་པ་རྒྱུད་ལ་སྐྱེ་རྒྱུ་དེར་ཉིང་དགོས་ཟེར་ནི་ཡིན་ན་
བརྗོད་དོན་རྟོགས་པ་རྗོད་བྱེད་ལ་རག་ལས་པས། བརྗོད་བྱ་རྗོད་བྱེད་གཉིས་ཀ་
26



ཐོག་མར་དགེ་བ་ཀླད་ཀྱི་དོན།
ཤེས་བྱ་ཤེས་བྱེད་ཀྱིས་འབྲེལ། རྗོད་བྱེད་དགོས་པ་གཉིས་ཀ་ཐབས་དང་ཐབས་
བྱུང་གིས་འབྲེལ། བརྗོད་བྱ་ཉིང་དགོས་གཉིས་ཀ་ངོ་བོ་བདག་གཅིག་གིས་འབྲེལ་
བས་འབྲེལ་བ་གྲུབ་ཚུལ་དེ་ལྟར་ཡང་ཡོད་པ་རེད། དེ་ལྟ་བུའི་གདམས་ངག་ཟབ་
མོ་དེ་འཆད་པ་ལ། ཐོག་མར་དགེ་བ་ཀླད་ཀྱི་དོན་རྩོམ་པ་ལ་འཇུག་པའི་ཡན་ལག་
བཤད་པ། བར་དུ་དགེ་བ་གཞུང་གི་དོན་བརྩམ་བྱ་ལུས་ཀྱི་རང་བཞིན་བཤད་པ།
ཐ་མར་དགེ་བ་མཇུག་གི་དོན་མཇུག་ཡོངས་སུ་རྫོགས་པའི་བྱ་བ་དང་གསུམ་ཡོད་ནིའི་
ནང་གི།
ཐོག་མར་དགེ་བ་ཀླད་ཀྱི་དོན་བསྟན་བཅོས་རྩོམ་པ་ལ་
འཇུག་པའི་ཡན་ལག་བཤད་པ།
དང་པོ་རྩོམ་པ་ལ་འཇུག་པའི་ཡན་ལག་བཤད་པ་དེ་ལ་ཡང་། དོན་དང་མཐུན་
པའི་མཚན་བསྟན་པ་དང་། མཆོད་པར་བརྗོད་ཅིང་ཕྱག་འཚལ་བ། མན་ངག་
གི་ཆེ་བ་བརྗོད་ཅིང་སྤྲོ་བ་བསྐྱེད་པ་དང་གསུམ་གྱི་སྒོ་ནས་བཤད་པ་ལ།
དོན་དང་མཐུན་པའི་མཚན་བསྟན་པ།
དང་པོ་དོན་དང་མཐུན་པའི་མཚན་བསྟན་པ་ལ་ཡང་མཚན་བསྟན་པའི་དགོས་པ་
མཚན་དངོས་གཉིས་ལས།
27



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མཚན་བསྟན་པའི་དགོས་པ།
དང་པོ་མཚན་བསྟན་པའི་དགོས་པ་ནི། མདོ་སྡེ་ལང་ཀར་གཤེགས་པ་ལས།
མིང་དུ་གདགས་པར་མ་མཛད་ན། །འཇིག་རྟེན་ཐམས་ཅད་རྨོངས་པར་
འགྱུར། །དེ་བས་མགོན་པོ་ཐབས་མཁས་པས། །ཆོས་རྣམས་མིང་དུ་
གདགས་པར་མཛད། །ཅེས་གསུངས་ཡོད་ནི་རེད། དེ་ལྟར་མཚན་ཐོག་མར་
སྨོས་པ་ལ་དགོས་པ་ཅི་ཞིག་ཡོད་ནི་རེད་ཟེར་ན། གདུལ་བྱ་དབང་པོ་རབ་འབྲིང་ཐ་
གསུམ་ཡོད་པ་ལས། དབང་པོ་རབ་ཀྱིས་སྨན་པ་མཁས་པས་ལག་པའི་རྩ་ལ་
བརྟེན་ནས་ནད་ངོས་འཛིན་ཐུབ་པ་བཞིན་མཚན་ཙམ་ལ་བརྟེན་ནས་བརྗོད་དོན་གཞུང་
དབུ་ཞབས་ཀྱི་དོན་ཐམས་ཅད་ཁོང་དུ་ཆུད་པའི་དགོས་པ་ཡོད་པ་དང་། དབང་པོ་
འབྲིང་གིས་དམག་མིར་མདའ་བྱང་བཏགས་པ་བཞིན་ཁ་བྱང་ལ་བརྟེན་ནས་ཕྱོགས་
གང་དུ་གཏོགས་པ་ཤེས་པ་དང་། དབང་པོ་ཐ་མས་སྨན་རྒྱལ་ལ་ཁ་བྱང་བཏགས་
པ་བཞིན་དུ་གླེགས་བམ་འཚོལ་བདེ་བ་སོགས་ཀྱི་དགོས་པ་ཡོད་ནི་རེད།
དགོས་པ་དེ་ལྡན་གྱི་མཚན་བཤད་པ།
གཉིས་པ་དགོས་པ་དེ་ལྡན་གྱི་མཚན་བཤད་པ་དངོས་ནི། རྟོགས་ལྡན་རྒན་པོ་
རྣམས་ཀྱི་ལུགས་སེམས་ངོ་མཛུབ་ཚུགས་ཀྱི་གདམས་པ་མུན་སེལ་སྒྲོན་མེ་བཞུགས་
སོ། །ཞེས་གསུངས་པས་བསྟན་ཏེ། རྟོགས་ལྡན་རྒན་པོ་རྣམས་ཀྱི་ལུགས་
ཞེས་གསུངས་པ་ནི། འོད་གསལ་རྫོགས་པ་ཆེན་པོ་ཡང་གསང་མན་ངག་སྡེའི་
ཟབ་གནད་མཐར་ཐུག་གདམས་ངག་ཏུ་སྟོན་པའི་སྐབས་ཡིན་པས་རྟོགས་ལྡན་ཞེས་
28



ཐོག་མར་དགེ་བ་ཀླད་ཀྱི་དོན།
གསུངས་པ་ནི། ལམ་སྣང་བ་བཞིའི་ཉམས་རྟོགས་ཀྱི་དྲོད་ཚད་དང་ལྡན་པའི།
གནས་བརྟན་རྒན་པོ་སྐྱེ་དགུའི་བདག །ཅེས་པ་དེ་ལ་གོ་དགོས་ནི་རེད། འོ་ན་
ཉམས་དང་རྟོགས་པ་ལྡན་པ་རྣམས་ཀྱི་རབ་བམ་རྩེ་མོ་མཆོག་ཏུ་གྱུར་བའི་རྒན་པོ་དེ་སུ་
ཡིན་ཞེ་ན། དེ་ནི་བརྒྱུད་གསུམ་རིག་འཛིན་བླ་མ་ལ་ངོས་བཟུང་སྟེ་དམ་པའི་
དགོངས་དོན་གྱི་རྗེས་སུ་ཞུགས་པ་ལ་དེའི་ལུགས་ཞེས་པའི་བརྡ་ཁྱད་སྦྱར་བར་འགྲེལ་
ན་ཆོག་ནི་རེད། འདི་ཁྲེགས་ཆོད་བཤད་པའི་སྐབས་ཡིན་ན་ལམ་སྣང་བ་བཞི་ཞེས་
པ་ནི་ལྷུན་གྲུབ་ཐོད་བརྒལ་གྱི་སྐད་ཆ་ཞིག་མ་ཡིན་ནམ་ཞེ་ན། ཁྲེགས་ཆོད་དང་
ཐོད་བརྒལ་གཉིས་ཕྱོགས་མི་གཅིག་ནིའི་སོ་སོ་བ་ཞིག་ལ་འཛིན་དགོས་ནི་མ་རེད།
ཀ་དག་ཁྲེགས་ཆོད་ཀྱི་སྐབས་སུ་སྣང་བཞི་ལུགས་ལྡོག་དང་། ལྷུན་གྲུབ་ཐོད་
བརྒལ་གྱི་སྐབས་སུ་ལུགས་འབྱུང་གི་བཤད་པ་ཡོད་པས། དེ་གཉིས་དོན་གཅིག་
གི་ཐོག་ཏུ་འབབ་ཀྱིན་ཡོད་ནི་རེད། དེ་རྟོགས་ལྡན་རྒན་པོ་ཞེས་པ་དེའི་འགྲེལ་
ལུགས་གཅིག་རེད། ཡང་མིན་ན་རྟོགས་ལྡན་རྒན་པོ་གསུངས་རྒྱུ་འདི་ལམ་འདིར་
ཞུགས་པའི་རྟོགས་ལྡན་རྣལ་འབྱོར་བ་རྒན་པོ། ནང་གི་ཉམས་རྟོགས་མཐོ་བ་དང་
མཉམ་དུ་ཕྱིའི་ན་ཚོད་ཀྱང་སྨིན་པའི་སྤྲོས་མེད་ཀུ་སཱ་ལའི་སྤྱོད་པ་བསྐྱངས་པ་དག་ལ་
འདི་གོ་སླ་མོ་ཉན་བདེ་མོ་བྱས་ནས་གསུངས་པའི་མན་ངག་ཡིན་ན། དེ་ལྟ་བུའི་
མན་ངག་གི་གདམས་ཁྲིད་དྲི་མ་མེད་པ་གོ་སླ་མོའི་ཚིག་ཉུང་ཉུང་ཞིག་གིས། ཅར་
ཕོག་ཅིག་ཆར་དུ་གདམས་ངག་འདེབས་པ་རྣམས་ཀྱི་རིང་ལུགས་དེ་ལ་རྟོག་གེའི་རྟོག་
དཔྱོད་མང་པོའི་ཟེར་སྒྲོས་ཀྱི་ཚིག་གི་བསླད་མ་ཞུགས་ཤིང་དམ་ཚིག་འགལ་ཉམས་
འདས་རལ་དུ་གྱུར་པ་སོགས་ཀྱི་གང་ཟག་གི་སེལ་དང་དྲི་མས་མ་གོས་ཤིང་།
བརྒྱུད་པའི་བབ་སོ་མ་ཉམས་པ་དེ་ལ་རྟོགས་ལྡན་རྒན་པོ་རྣམས་ཀྱི་ལུགས་གསུངས་
29



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ནི་རེད་ཅེས་སྨྲས་ཀྱང་ཆོག་ནི་རེད། སེམས་ངོ་མཛུབ་ཚུགས་ཀྱི་གདམས་པ་ཞེས་
པ་སེམས་ཀྱི་ཆོས་ཉིད་ལ་སེམས་ཉིད་ཟེར་བ་ཡིན་ཙ་ན། སེམས་ཉིད་ཀྱི་ངོ་བོ་དེ་
ཡོད་མེད་ཡིན་མིན་རྟག་ཆད་སྐྱེ་འགག་གི་སྤྲོས་པའི་མཐའ་བཞིའམ་བརྒྱད་དང་བྲལ་
བ། ཡེ་ནས་སྟོང་བའི་རང་བཞིན་རྒྱ་གར་ཡང་མ་ཆད། ཕྱོགས་གང་དུ་ཡང་མ་
ལྷུང་། ནམ་ཡང་འགྱུར་བ་མེད་པ་ནམ་མཁའ་ལྟ་བུ། དེའི་རང་བཞིན་ལ་
གསལ་བའི་ཆ་རྟག་ཏུ་འགག་པ་མེད་པ་རྒྱ་མཚོ་ལ་གཟུགས་བརྙན་ཤར་བ་ལྟ་བུ།
ཐུགས་རྗེ་འཁོར་འདས་ཀུན་ལ་ཁྱབ་པ་ཏིལ་ལ་མར་གྱིས་ཁྱབ་པ་བཞིན་བཞུགས་པའི་
སྐུ་གསུམ་རང་ཆས་ཀྱི་ཡེ་ཤེས། སོ་སྐྱེ་ཐ་མལ་བ་འཆིང་བ་ཀུན་ལྡན་ཞིག་ཡིན་ན་
ཡང་མཛུབ་ཚུགས་ཀྱིས་མིག་ལྡན་ལ་གཟུགས་འདི་རེད་ཅེས་མངོན་སུམ་དུ་སྟོན་པ་
བཞིན་དུ་རྫོགས་པ་ཆེན་པོའི་ལྟ་སྒོམ་སྤྱོད་གསུམ་གཞི་ལམ་འབྲས་གསུམ་གྱི་དོན་ཅར་
ཕོག་ཏུ་ངོ་སྤྲོད་བྱེད་ཀྱི་གདམས་པ། མུན་སེལ་སྒྲོན་མེ་ཞེས་པ་བྱེད་ལས་ཀྱི་ཆ་ནས་
མཚན་བཏགས་ནི་རེད། མ་རྟོགས། ལོག་རྟོགས། ཕྱོགས་རྟོགས།
ཡང་དག་ཉིད་དུ་མ་རྟོགས་པ་ལ་སོགས་པའི་མི་ཤེས་པའི་མུན་པ་རྒྱང་རིང་དུ་བསྐྲད་
ཅིང་སེལ་ནས། གནས་ལུགས་ཇི་བཞིན་པའི་དོན་གནད་མ་བོར་བར་གསལ་བར་
མཐོང་ཐུབ་པའི་ལམ་སྟོན་གྱི་སྒྲོན་མེ་མཆོག་ཏུ་གྱུར་བ་འདི་འདྲ་བ་རྒྱུ་མཚན་དུ་བྱས་
ནས་བཏགས་པའི་མཚན་ཞིག་རེད། བཞུགས་སོ་ཞེས་པ་མཚན་དེ་ལྡན་གྱི་
གདམས་པ། རྗོད་བྱེད་ཚིག་གི་སྒོ་ནས་སྒྲར་སྣང་ཞིང་གྲགས་པ་དེ་གླེགས་བམ་ཡི་
གེའི་གཟུགས་ཅན་གྱི་བརྡར་གྱུར་བ་དཔེ་དང་ཡི་གེའི་ཚུལ་གྱིས་འདི་ན་དངོས་སུ་
བཀོད་ཡོད་པར་བསྟན་ནི་རེད། དེ་ཡན་གྱིས་མཚན་བསྟན་པ་སོང་སྟེ།
30



ཐོག་མར་དགེ་བ་ཀླད་ཀྱི་དོན།
མཆོད་བརྗོད་དམ་ཕྱག་འཚལ་བ།
རྩོམ་པ་ལ་འཇུག་པའི་ཡན་ལག་གཉིས་པ་མཆོད་བརྗོད་དམ་ཕྱག་འཚལ་བ་རེད།
མཆོད་བརྗོད་དེ་ལ་ཡང་མཆོད་བརྗོད་བྱས་པའི་དགོས་པ་དང་།། མཆོད་བརྗོད་
དངོས་བཤད་པ་གཉིས་འདྲ་ཞིག་གི་སྟེང་ནས་བཤད་ན།
མཆོད་བརྗོད་བྱས་པའི་དགོས་པ།
དང་པོ་མཆོད་བརྗོད་བྱས་པའི་དགོས་པ་ནི། མགོན་པོ་ཀླུ་སྒྲུབ་ཀྱིས།
བསྟན་བཅོས་བྱེད་པོས་སྟོན་པ་ལ། །མཆོད་པར་བརྗོད་པ་འབྲས་མེད་
མིན། །སྟོན་པ་དང་ནི་བསྟན་བཅོས་ལ། །དད་འདུན་བསྐྱེད་པར་བྱ་ཕྱིར་
རོ། །ཞེས་གསུངས་པ་ལྟར་དུ་བསྟན་བཅོས་མཛད་པ་པོའི་སྟོན་པ་དང་།
བསྟན་པ་གང་ཡིན་རྗེས་འཇུག་རྣམས་ཀྱིས་ངོ་ཤེས་ཏེ། དེ་ལ་གུས་པ་མཆོག་ཏུ་
བསྐྱེད་དེ་ལམ་དེ་ལ་འཇུག་པའི་དགོས་པ་དང་། ཡུལ་དམ་པ་རྣམས་ལ་ཕྱག་
འཚལ་བས་བསོད་ནམས་འཕེལ། བསོད་ནམས་འཕེལ་ན། བསོད་ནམས་
ལྡན་པའི་མི་ཡི་བསམ་པ་ཐམས་ཅད་འགྲུབ། །ཅེས་པ་ལྟར་བསམ་པའི་དོན་ཐམས་
ཅད་གྲུབ་ནས་རྩོམ་པ་མཐར་ཕྱིན་པ་ལ་སོགས་པའི་དགོས་པ་ཆེན་པོ་ཡོད་ནི་རེད།
མཆོད་བརྗོད་དངོས།
གཉིས་པ་མཆོད་བརྗོད་དངོས་ནི། བླ་མ་དང་འཇམ་དཔལ་ཡེ་ཤེས་སེམས་
31



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དཔའ་ལ་ཕྱག་འཚལ་ལོ། །གསུངས་པས་གདམས་ངག་གི་བསྟན་བཅོས་འདི་ཉིད་
རྩོམ་པའི་ཐོག་མར་མཆོད་པར་བརྗོད་ཅིང་ཕྱག་འཚལ་ནི་རེད། བླ་མ་གསུངས་རྒྱུ་
འདི་ཐད་ཀའི་སྒྲའི་འཇུག་ཚུལ་ལྟར་ན་གོང་མ་ཞེས་པའི་དོན་རེད། དེའི་ཡན་དང་
གོང་ན་གུས་ཞིང་བཀུར་བར་འོས་པའི་ཡུལ་གཞན་ཞིག་མེད་པས་ན་བླ་མ་གསུངས་ནི་
རེད། གུས་ཤིང་བཀུར་བའི་ཡུལ་དུ་གྱུར་པའི་བླ་མ་ཞེས་པ་དེ་ལ་ཡང་རྣམ་གྲངས་
དང་དབྱེ་བ་མང་བོ་ཞིག་ཡོད་ནི་རེད། གཞན་ལ་ཕན་པའི་ཡོན་ཏན་དང་ལྡན་པ།
སོ་སོ་རང་ཉིད་ཀྱིས་ཀྱང་ཆོས་འབྲེལ་ཅུང་ཟད་རེ་ཐོབ་མྱོང་ནི་ཞིག་ཡིན་ན་དེ་ལ་སྤྱིའི་
སློབ་དཔོན་གསུངས་པ་དང་། སྐྱབས་འགྲོའི་སྡོམ་པ་ལ་སོགས་པ་གནངས་ནས་
དམ་པའི་ཆོས་སྒོར་འཛུད་མཁན་ལ་ཆོས་སྒོར་འདྲེན་པའི་བླ་མ་དང༌།། དབང་ཟབ་
མོ་བསྐུར་པ་པོ་ལ་དམ་ཚིག་དབང་གི་བླ་མ།	ཉམས་ཆག་བཤགས་པའི་ཡུལ་དུ་
གྱུར་བ་ཉམས་ཆག་བསྐང་བའི་བླ་མ། རྒྱུད་སྡེའི་ཆོས་བཤད་པ་པོར་ཤེས་རྒྱུད་
འགྲོལ་བའི་བླ་མ། མན་ངག་ཟབ་མོ་གནང་བ་པོ་མན་ངག་ལུང་གི་བླ་མ་ལ་
སོགས་པ་མང་བོ་ཡོད་ཀི ཁྱད་པར་དུ་དབང་བསྐུར།
རྒྱུད་གསུངས།
རིག་པ་ངོ་སྤྲོད་ཀྱི་མན་ངག་གནང་རྒྱུ་དེ་གསུམ་ཚང་བ་དེ་བཀའ་དྲིན་སུམ་ལྡན་གྱི་རྩ་
བའི་བླ་མ་ཡིན་པས་ན་གཞན་ལས་བཀའ་གཉན་ནི་རེད། དེ་ལྟ་བུའི་བླ་མ་དང་
འཇམ་དཔལ་ཡེ་ཤེས་སེམས་དཔའ་གསུངས་ན། བླ་མ་དང་གཉིས་སུ་མེད་པའམ་
དབྱེར་མེད་པའི་ལྷག་པའི་ལྷ་མཆོག སྤང་བྱ་སྒྲིབ་གཉིས་བག་ཆགས་དང་བཅས་
པ་སྤངས་པས་ཉོན་མོངས་པ་དང་ཤེས་བྱའི་སྒྲིབ་པའི་རྩུབ་རེག་དང་བྲལ་པས་ན་འཇམ་
དང་། མཁྱེན་དང་ནུས་པ་བརྩེ་བའི་ཡོན་ཏན་ཐམས་ཅད་མཐར་ཕྱིན་པའི་རྟོགས་པ་
བདག་གི་དཔལ་དང་འགྲོ་བའི་སྒྲིབ་གཉིས་བག་ཆགས་དང་བཅས་པ་སྦྱོང་བའི་ཐུགས་
32



ཐོག་མར་དགེ་བ་ཀླད་ཀྱི་དོན།
རྗེ་གཞན་གྱི་དཔལ་གཉིས་ཀ་དང་ལྡན་པའི་འཇམ་དཔལ། ཡེ་ཤེས་ལ་གཞི་འཛིན་
པའི་ཡེ་ཤེས་གསུམ་མམ་མཚན་ཉིད་འཛིན་པའི་ཡེ་ཤེས་ལྔ། ཡུལ་ལ་ཁྱབ་པའི་ཡེ་
ཤེས་གཉིས་སོགས་ཀྱི་དབྱེ་བ་ཡོད་པ་ལས་འདིར་མཁྱེན་གཉིས་ཀྱིས་བསྡུས་པའི་ཡོན་
ཏན་རྒྱ་མཚོ་དང་གཉིས་སུ་མ་ཡིན་ཐ་མི་དད་པའི་གསང་གསུམ་རྒྱན་གྱི་འཁོར་ལོ།
ཡེ་ཤེས་ཀྱི་སྐུ་ཅན། ཡེ་ཤེས་ཀྱི་གསུང་ཅན། ཡེ་ཤེས་ཀྱི་ཐུགས་དང་ལྡན་པའི་
ཡོན་ཏན་འཕྲིན་ལས་ཅན་ཏེ། སེམས་དཔའི་གསུངས་ན།
རྒྱལ་བ་ཀུན་གྱི་
མཁྱེན་རབ་ཀྱི་ཡེ་ཤེས་གཅིག་ཏུ་བསྡུས་པའི་རང་གཟུགས། འགྲོ་བའི་དོན་མཛད་
པའི་ཐད་ནས་སྐྱོ་དུབ་མེད་པའི་ཚུལ་ལ་བསམ་བློ་བཏང་ན། བསྐལ་བའི་ཡུན།
འགྲོ་མང་གི་མཐའ། བྱ་དཀའི་སྤྱོད་པ་ལ་སེམས་མི་ཞུམ་པར་མཆོག་ཏུ་དཔའ་
བས་སེམས་དཔའ།
མདོ་ལྟར་ན་ས་བཅུའི་རྒྱུན་མཐའ་ལ་བཞུགས་པའི་སར་
གནས་ཀྱི་བྱང་སེམས་རྒྱལ་བའི་སྲས་ཀྱི་ཚུལ་བཟུང་བའི་ལྷག་པའི་ལྷ་མཆོག
རྒྱུད་འཆད་པའི་སྔགས་ཀྱི་སྐབས་ལྟར་ན། ཆོས་སྐུ་ཀུན་ཏུ་བཟང་པོ་དང་ཐ་མི་དད་
པ། དོན་དུ་རྒྱལ་བ་ཐམས་ཅད་ཀྱི་ཐུགས་ཡེ་ཤེས་ཆེན་པོ་དང་གཉིས་སུ་མེད་པ།
དེ་ལ་གསུངས་པའི་ལ་སྒྲའི་ངེས་བརྗོད་ཀྱི་ཚིག་དང་བཅས་ཏེ། ཕྱག་འཚལ་ལོ་
ཞེས་གསུངས་ནས། ཕྱག་ལ་རབ་ལྟ་བ་མཇལ་བའི་ཕྱག
འབྲིང་སྒོམ་པ་
གོམས་པའི་ཕྱག ཐ་མ་སྤྱོད་པ་མོས་གུས་ཀྱི་ཕྱག་དང་གསུམ་ཡོད་པ་ལས།
འདིར་རྒྱལ་བ་ཐམས་ཅད་ཀྱི་ཐུགས་ཡེ་ཤེས་ཆེན་པོ་དང་གཉིས་སུ་མ་ཡིན་ཐ་མི་དད་
པའི་རང་རིག་སྤྲོས་བྲལ་མཉམ་པ་ཉིད་ཇི་ལྟ་བ་བཞིན་མངོན་དུ་གྱུར་པ་དེ་རབ་ལྟ་བ་
མཇལ་བའི་ཕྱག་ཡིན་ན་དེ་ལྟར་ཡིན་པ་ལ་ཡིན་པར་ཤེས་པའི་སྒོ་ནས་ཕྱག་འཚལ་ཏེ་
མཆོད་བརྗོད་མཛད་ནི་རེད། འདི་སྡེ་སྣོད་ངོས་འཛིན་གྱི་ཕྱག་དང་ཡང་མཐུན་པར།
33



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
འདིར་བྱིན་རླབས་འཕོ་བའི་ལུགས་ཀྱི་མན་ངག་གི་གདམས་པ་བཤད་པའི་སྐབས་ལ།
འཁོར་འདས་ཤེས་བྱའི་ཆོས་ཐམས་ཅད་རོ་མཉམ་ཆེན་པོར་ཡོངས་སུ་རྫོགས་པའི་
དགོངས་དོན་གཏིང་ཟབ་གཏན་ལ་འབེབ་པའི་ཕྱིར་བྱིན་རླབས་ཀྱི་རྩ་བ་བླ་མ་དང་
མཁྱེན་རབ་ཀྱི་བདག་པོ་འཇམ་པའི་དབྱངས་ལ་ཕྱག་འཚལ་ནི་རེད།
མན་ངག་གི་ཆེ་བ་བརྗོད་ཅིང་སྤྲོ་བ་བསྐྱེད་པ།
གསུམ་པ་མན་ངག་འདི་ཉིད་ཀྱི་ཆེ་བ་བརྗོད་པའི་སྒོ་ནས་རྗེས་འཇུག་སྤྲོ་བ་བསྐྱེད་
པའི་ཚུལ་ནི།
ཐོས་བསམ་སྦྱོང་བ་རྒྱ་ཆེན་མི་དགོས་པར།།
མན་ངག་ལུགས་ཀྱིས་སེམས་ངོ་སྐྱོང་བ་ཡི།།
གྲོང་སྔགས་ཕལ་མོ་ཆེ་ཞིག་ཚོགས་ཆུང་ངུས།།
རིག་འཛིན་ས་ལ་གཤེགས་དེ་ལམ་ཟབ་མག།
ཞེས་གསུངས་ན། ཐོས་བསམ་སྦྱོང་བ་རྒྱ་ཆེར་མི་དགོས་པར་ཞེས་གསུངས་པ་ནི།
འཆད་རྩོད་རྩོམ་པའི་གྲྭ་ས་མང་པོ་འགྲིམས་ནས་མདོ་སྔགས་གཞུང་ལུགས་མང་པོ་
ཡུན་རིང་པོར་དང་པོ་ཐོས་པ་བྱས་ནས་ཉན། ཐོས་པའི་དོན་དེ་དཔྱད་པ་གསུམ་
གྱིས་བསམ་པར་བྱས་ཏེ་བསམ་པའི་ཤེས་རབ་བསྐྱེད་པ་དེ་ལྟ་བུའི་ཐོས་བསམ་མི་
དགོས་གསུངས་ནི་མ་རེད། དེ་ལྟ་བུའི་ཐོས་བསམ་སྦྱོང་བ་རྒྱ་ཆེན་པོའི་དུས་དང་
ངལ་བ་ལ་མ་ལྟོས་པའམ་ལྟོས་མི་དགོས་པར་མན་ངག་ལུགས་ཀྱིས་སེམས་ངོ་སྐྱོང་
བ་ཡི། །གསུངས་ན། དམ་པ་གོང་མ་གྲུབ་བརྙེས་རིག་འཛིན་རྣམས་ཀྱི་བརྒྱུད་
34



ཐོག་མར་དགེ་བ་ཀླད་ཀྱི་དོན།
པའི་བྱིན་རླབས་དེ་རང་ཉིད་ཀྱི་མོས་གུས་དག་པའི་མཐུས་འདྲེན་ནུས་པའི་ཚིག་ཉུང་
ངུས་དོན་ཆེན་པོ་བདེ་བླག་གིས་རྟོགས་པར་བྱེད་པ། བྱིན་རླབས་འཕོ་བའི་ལུགས་
ཀྱི་མན་ངག་ཟབ་མོའི་གདམས་ཁྲིད། གདམས་ངག་ལག་ཁྲིད་ཀྱི་ལུགས་ཀྱིས་
སེམས་ཀྱི་གཤིས་སེམས་ཉིད་གནས་ལུགས་ཀྱི་བཞུགས་ཚུལ་ཇི་བཞིན་པ་སྒྲོ་སྐུར་དང་
བྲལ་བར་མཛུབ་མོས་རི་སྟོན་པ་ལྟ་བུའི་མཛུབ་ཁྲིད་ཀྱིས། རང་ལ་ཡེ་ནས་ཡོད་
པའི་ཡེ་ཤེས་རང་ངོ་འཕྲོད་ཅིང་ཤེས་པའི་ཐོག་དེ་ནས།
ཐུན་དང་ཐུན་མཚམས་ཀྱི་
དབྱེ་བ་མེད་པར་ཡེངས་མེད་འཛིན་མེད་རང་བབས་གསལ་སྟོང་གི་ངང་སྐྱོང་བ་ཡི་
གྲོང་སྔགས་ཕལ་མོ་ཆེ་ཞིག ཚོགས་ཆུང་ངུས་གསུངས་ན། དེ་ལྟ་བུའི་ཉམས་
སུ་ལེན་མཁན་གྱི་གང་ཟག་གྲོང་ངམ་ཁྱིམ་དུ་གནས་པའི་ཁྱིམ་སྔགས་པ་ཕལ་མོ་ཆེ་
ཞིག་ཀྱང་རང་ཁྱིམ་དུ་བསྡད་དེ་སེམས་ངོ་བསྐྱངས་ནས། ཐོས་བསམ་སོགས་ཀྱི་
དཀའ་ཚེགས་ཆེན་པོ་ཡུན་རིང་དུ་བསྟེན་མ་དགོས་པར་རང་བཞག་ཆུ་བོའི་རྒྱུན་ལ་
གནས་པའི་རྩོལ་བའམ་ཚོགས་ཆུང་ངུའི་ཐབས་ལ་བརྟེན་ཏེ། རིག་འཛིན་ས་ལ་
གཤེགས་དེ་ལམ་ཟབ་མཐུ། །གསུངས་ན། སྤྱིར་ན་རིག་འཛིན་ཟེར་རྒྱུའི་ཚིག་
འདི་སཾསྐྲྀཏའི་སྐད་ཀྱི་བིརྱ་དྷཱ་ར་ཞེས་པའི་སྒྲ་ལས་དྲངས་ན་བིདྨ་རིག་པ་དང་དྷཱ་ར་འཆང་
བ་ཡིན་ནི་རེད། རིག་པ་ཤེས་རབ་ཡེ་ཤེས་ཀྱི་བདག་ཉིད་ཅན་སྔགས་ཀྱི་དེ་ཁོ་ན་
ཉིད་དེ་རང་རྒྱུད་ལ་འཛིན་ཅིང་འཆང་བར་བྱེད་པས་ན་རིག་འཛིན་གསུངས་ནི་རེད།
རིག་འཛིན་གྱི་སྒྲ་འཇུག་ས་མང་ན་ཡང་སྔགས་ནང་རྒྱུད་ཐུན་མོང་གི་ལུགས་དང་གཙོ་
བོ་མ་ཧཱའི་ཨ་ཏིའམ་ཨ་ཏིའི་མ་ཧཱའི་ཆོས་སྐད་ལྟར་ན། རྣམ་སྨིན། ཚེ་དབང་།
ཕྱག་ཆེན། ལྷུན་གྲུབ་སྟེ་རིག་འཛིན་རྣམ་པ་བཞིའི་ས་ལམ་ལ་དཀའ་ཚེགས་མེད་
པར་ཕྱིན་ནས། ཉི་ཟླའི་བགྲོད་པ་ལས་ཀྱང་མྱུར་བའི་ཤུགས་ཀྱིས་གཤེགས་པར་
35



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མཛད་ནུས་པ། ཚེ་འདི་ཉིད་ལ་མཐར་ཐུག་གི་འབྲས་བུ་མངོན་དུ་བྱེད་པ་དེ་ལྟ་བུ་
ཡིན་ནི་རེད། རིག་འཛིན་བཞི་འདི་བཤད་པའི་སྐབས་སུ་རིག་འཛིན་བཞིས་ས་ལམ་
བགྲོད་ཚུལ་ལ་བཞེད་པ་མི་འདྲ་བ་ཅུང་ཟད་རེ་ཡོད་ནི་རེད། ཀུན་མཁྱེན་ཆེན་པོའི་
བཞེད་པ་འདྲ་ཞིག་ཡིན་ན། མོས་སྤྱོད་ཀྱི་ལམ་མཐར་ཐུག་པ་ན་ཡིད་ལྷ་ཡི་རྣལ་
འབྱོར་དུ་སྨིན་ཀྱང་། ལུས་རྣམ་སྨིན་གྱི་གཟུགས་ད་ལྟའི་ལུས་འདི་ལས་གནས་མ་
འགྱུར་ནོ། ལུས་རྒྱ་དང་བྲལ་ནི་ར་ཕྱག་རྒྱ་ཆེན་པོའི་སྐུ་ཐོབ་པ་འདི་ཚོ་ལ་རྣམ་སྨིན་
རིག་འཛིན་གསུངས་ཀིན་ཡོད་ནི་རེད། མཐོང་ལམ་ཡན་ཆད་ཀྱི་སློབ་པའི་ལམ་ན།
རྣམ་སྨིན་གྱི་ལུས་རྡོ་རྗེའི་ལུས་སུ་གནས་གྱུར་ནས་ལུས་དེ་མ་སྤངས་བར་སངས་རྒྱས་
ཀྱི་ས་ལ་སྦྱོར། ཕུང་པོ་ཟག་པ་མེད་ཅིང་ཡེ་ཤེས་ཀྱི་གཟིགས་པ་དང་ལྡན་པ་མཐོང་
ལམ་ཚེ་དབང་རིག་འཛིན་ཡིན། འཕགས་པ་སློབ་པའི་ལམ་ཁྱད་པར་ཅན་གང་
ཞིག་རང་ལུས་གང་སྒོམ་པའི་ལྷར་གྱུར་ཏེ། སངས་རྒྱས་དང་མཛད་པ་ཆ་འདྲ་
ནའང་སྒྲིབ་པ་མཐའ་དག་ད་དུང་མ་ཟད་པས་མཐར་འབྲས་དངོས་མ་ཐོབ་ནོ་དེ་ལ་ཕྱག་
ཆེན་རིག་འཛིན་གསུངས་ཀིན་ཡོད་ནི་རེད། སྤངས་རྟོགས་མཐར་ཕྱིན་ནས་མི་སློབ་
པའི་ལམ་མངོན་དུ་མཛད་ནོ་དེ་ལ་ལྷུན་གྲུབ་རིག་འཛིན་ཞེས་ཀུན་མཁྱེན་ཆེན་པོས་
བཞེད་ཀྱིན་ཡོད་ནི་རེད། ཡང་བཀའ་སྡེ་ཟུར་བས་ཇི་ལྟར་བཞེད་ནི་རེད་ཟེར་ན།
རིག་འཛིན་བཞི་ག་འཕགས་པ་སློབ་པའི་སས་བསྡུས་པར་བཞེད་ནི་རེད། ཆོས་ཉིད་
ཀྱི་བདེན་པ་མཐོང་ཡང་བློའི་སྟོབས་ཆེ་ཆུང་གིས་སྙིགས་མའི་ལུས་ཡེ་ཤེས་ཀྱི་མེ་ཡིས་
སྦྱངས་མ་ནུས་ནོ་དེ་རྣམ་སྨིན་རིག་འཛིན་དང་། སྦྱངས་ནུས་ནས་སྐྱེ་འཇིག་མེད་
པར་དྭངས་མའི་ལུས་སུ་གྱུར་ནོ་དེ་ཚེ་དབང་རིག་འཛིན་ཏེ། དེ་གཉིས་ཀ་མཐོང་
ལམ་ལ་གཉིས་སུ་ཕྱེས་ནི་ཞིག་རེད།	སྒོམ་ལམ་པ་ཡེ་ཤེས་སྒྱུ་མའི་སྐུ་ཅན་ཕྱག་
36



བར་དུ་དགེ་བ་གཞུང་གི་དོན།
ཐ་
ཆེན་རིག་འཛིན། སློབ་ལམ་མཐར་ཕྱིན་ནས་སངས་རྒྱས་སུ་གྱུར་མ་རག་པ་སྐུ་ལྔ་
ལྷུན་གྲུབ་རྡོ་རྗེ་འཆང་གི་ཆ་ལུགས་འཛིན་པ་དེ་ལྷུན་གྲུབ་རིག་འཛིན་ལ་བཞེད་པ་དེ་
ལྟར་རེད། དེ་གཉིས་ཀྱི་དོན་གྱི་དགོངས་པ་གཅིག་ལ་སྒྲུབ་ཐུབ་པ་ལས།
དད་འགལ་འདུ་ཅན་ཡིན་ནི་མ་རེད། གང་ལྟར་རིག་འཛིན་རྣམ་པ་བཞིའི་ས་ལ་
བགྲོད་པ་མྱུར་བའི་དེ་ལྟ་བུའི་མྱུར་ལམ་ཁྱད་པར་ཅན་ནི་རྩོལ་མེད་ཡིད་དཔྱོད་ལས་
འདས་པའི་ལམ་ཟབ་མོ་འོག་མའི་ཐེག་པ་བརྒྱད་ཀྱིས་འགྲན་ཐབས་མེད་པའི་ཐེག་
མཆོག་རྒྱལ་པོ་འདི་གཅིག་པུའི་མཐུ་ཁོ་ན་ཡིན་པས་ན།
མཐུ། །གསུངས་ནི་རེད། དེས་ན་ལམ་འདི་དང་གདམས་ངག་འདི་ལ་བརྟེན་
པའི་གང་ཟག་དག་གིས་དགའ་ཞིང་སྤྲོ་བས་ཆོས་ཚུལ་འདི་ལ་འཇུག་འོས་པར་མ་ཟད་།
རང་ཉིད་སྐལ་བ་དང་ལྡན་པ་ཞིག་ཡིན་རྒྱུའི་ཡིད་ཆེས་བྱེད་ཆོག་ནི་རེད་གསུངས་ནི་
རེད། འདིའི་ཡན་ཆད་བསྟན་བཅོས་རྩོམ་པ་ལ་འཇུག་པའི་ཡན་ལག་སོང་ནས།
ལམ་ཟབ་
བར་དུ་དགེ་བ་གཞུང་གི་དོན་བརྩམ་བྱ་ལུས་ཀྱི་
རང་བཞིན་བཤད་པ།
གཉིས་པ་བསྟན་བཅོས་དངོས་ཀྱི་ལས་གཏན་ལ་དབབ་པ་ལ། མན་ངག་རྣམ་
པ་གསུམ་གྱི་ཆིངས་ཀྱིས་བཅིངས་ནས་གསུངས་ནི་རེད། མན་ངག་རྣམ་པ་གསུམ་
པོ་གང་ཡིན་ནི་རེད་ཅེ་ན། དང་པོ་མ་རིག་སྒོ་ངའི་སྦུབས་འབྱེད་ཀྱི་མན་ངག
གཉིས་པ་སྲིད་པའི་དྲ་བ་གཅོད་པའི་མན་ངག གསུམ་པ་མཁའ་ལྟར་མཉམ་པ་ཉིད་
37



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ལ་གནས་པའི་མན་ངག་དང་གསུམ་རེད།
མ་རིག་སྒོ་ངའི་སྦུབས་འབྱེད་ཀྱི་མན་ངག་
དེ་ལྟ་བུའི་མན་ངག་རྣམ་པ་གསུམ་གྱིས་བསྟན་པའི་དང་པོ་མ་རིག་སྒོ་ངའི་
སྦུབས་འབྱེད་ཀྱི་གདམས་པ་དེ་ལ་ཡང་། སྔོན་འགྲོ་དང་དངོས་གཞིའི་ཚུལ་རྣམ་པ་
གཉིས་ཀྱིས་བཤད་ན། དང་པོ་སྔོན་འགྲོ་བཞག་ཐབས་ཀྱི་གནད་དང་བསྟུན་ཏེ་
བཤད་པ་དང༌། དངོས་གཞི་བསམ་གཏན་གྱི་ངོ་བོ་བཤད་པ་གཉིས་སུ་གསུངས་པ་
ལས།
སྔོན་འགྲོ་བཞག་ཐབས་ཀྱི་གནད་དང་བསྟུན་ཏེ་བཤད་པ།
དང་པོ་སྔོན་འགྲོ་བཞག་ཐབས་ནི། དེ་ཡང་རང་གི་སེམས་འདི་རང་བབས་སུ་
ཅི་ཡང་མི་བསམ་པར་བཞག་ནས་དེ་ཡི་ངང་དུ་དྲན་པའི་རྒྱུན་བསྐྱང་བ་དེ་ཡི་ཚེ།
ཞེས་གསུངས་ཏེ། དེ་ཡང་རང་གི་སེམས་ཟེར་རྒྱུའི་རྣམ་རྟོག་རླུང་ལྟར་དུ་འཚུབ་
ཀྱིན་འདུག་ནོ་འདི་དགེ་མི་དགེ་ལུང་མ་བསྟན་གྱི་རྣམ་རྟོག་གི་དབང་དུ་དེ་སྔོན་ལྟར་རྟ་
རྒོད་རི་ཡན་ལ་ཤོར་ནི་འདྲ་ཞིག་བྱས་ཏེ་འཁྲུལ་བའི་དབང་དུ་མི་གཏོང་བར། ཚུར་
ལ་བདག་ཅིག་བརྒྱབ་སྟེ། དཔལ་སྤྲུལ་ཚང་གིས། དང་པོ་རང་སེམས་ལྷོད་དེ་
བཞག། ཅེས་གསུངས་པ་ལྟར་རང་བབས་སུ་ཅི་ཡང་མི་བསམ་པར་བཞག་ནས་
རྣམ་རྟོག་མི་འཕྲོ་བའི་ཡེངས་མེད་ཀྱི་དྲན་པའི་རྒྱུན་བསྐྱང་བ་ལ་འབད་པ་དེ་ཡི་ཚེ།
བཏང་སྙོམས་ལུང་མ་བསྟན་གྱི་ཤེས་པ་མུན་ཐོམ་མེ་བ་ཞིག་འབྱུང་། གསུངས་ན།
38



མ་རིག་སྒོ་ངའི་སྦུབས་འབྱེད་ཀྱི་མན་ངག
ལས་དང་པོ་བས་ཁ་ནང་ལ་འཁོར་མ་ཐག་ཏུ་བདེ་སྡུག་ཆགས་སྡང་ལ་སོགས་པའི་
རྟོག་པ་གང་ཡང་མངོན་དུ་གྱུར་མེད་པའི་བཏང་སྙོམས། དགེ་སྡིག་གང་དུ་ཡང་
ངོས་མ་འབྱེད་པའི་ལུང་མ་བསྟན་གྱི་ཤེས་པ། མུན་ཐོམ་མེ་བ་གསུངས་དུས་ཆོས་
ཉིད་སྟོང་པའི་རང་བཞིན་མ་མཐོང་བས་མུན་ནེ་བ་དང་། ཆོས་ཅན་སྣ་ཚོགས་པའི་
སྣང་བ་ལ་གསལ་ཆ་མ་སྐྱེས་པས་ཐོམ་མེ་བ་ཞིག་འབྱུང་གསུངས་ནི་རེད། དེ་ལ་
འདི་ཤེས་དེ་ཤེས་ཀྱི་ལྷག་མཐོང་གང་ཡང་མ་སྐྱེས་པའི་ཚེ་ན། གསུངས་ན།
དེའི་སྐབས་སུ་གནས་ལུགས་ཀྱི་དོན་མ་མཐོང་བས་ཅི་ཡིན་འདི་ཡིན་མེད་པར་ཐོམས་
སེ་ཡོད་ནིའི་མུན་པ་འཁྲིགས་སོང་ནི་འདྲ་བོ་དེ་ལ། འདི་ཤེས་དེ་ཤེས་ཞེས་
གསུངས་དུས་ཆོས་ཅན་འདི་ཤེས་ཐལ་ཞེས་པའི་གསལ་སྣང་མེད་ནི། ཆོས་ཉིད་དེ་
ཤེས་ཐལ་ཞེས་པའི་ངེས་ཤེས་ཀྱིས་ལྷག་མཐོང་གི་གསལ་བའི་ཆ་གང་ཡང་མ་སྐྱེས་པ།
མི་ཕམ་ཚང་གིས་ངེས་ཤེས་སྒྲོན་མེའི་ནང་ན། ཤེས་པ་དྲན་མེད་ཧ་ཤང་
ལུགས། །མ་དཔྱད་ཙན་ཤེར་བཞག་པ་ཡིས། །ལྷག་མཐོང་གསལ་བའི་ཆ་
མེད་པར། །མཚོ་གཏིང་རྡོ་བཞིན་ཐ་མལ་གནས། །ཞེས་གསུང་ཡོད་མོད།
དེ་འདྲ་བོ་དེའི་ངང་དུ་ཅི་ཙམ་བསྡད་ཀྱང་གྲོལ་བའི་དུས་མེད་པ་ཧ་ནེ་ཧོན་ནེ་ཐ་མེ་ཐོམ་
མེ་ཞིག་གི་ངང་དུ་བསྡད་པའི་ཚེ་ན་གསུངས་ནི་རེད།
དེའི་ཆ་ནས་བླ་མ་དག་མ་
རིག་པར་མིང་འདོགས་པར་འདུག་གསུངས་ན། གནས་ལུགས་ཀྱི་དོན་མ་མཐོང་
ཞིང་། མུན་ཐོམ་མེ་བ་ཞིག་གི་ངང་དུ་བསྡད་པའི་ཚེ་ན། དེའི་ཆ་ནས་གནས་
ལུགས་ཀྱི་དོན་མ་མཐོང་ཞིང་མུན་ཐོམ་མེ་བ་ཞིག་ཡོད་རྒྱུ་བོ་དེའི་ཆ་ནས་རྫོགས་ཆེན་
གྱི་མན་ངག་གི་གཞུང་བཤད་མཛད་ནིའི་བླ་མ་ཆ་བོས་དེ་ལ་མ་རིག་པ་ཞེས་པའི་མིང་
དེ་བཏགས་ཐལ་གསུངས་ནི་རེད། སྤྱིར་ན་རྫོགས་པ་ཆེན་པོ་བཤད་པའི་སྐབས་ན།
39



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
གཞི་དང་འཁྲུལ་ཚུལ་ཁྱབ་ཚུལ་དང་། །གནས་དང་ལམ་དང་ཡུལ་དང་
སྒོ། །ཞེས་པ་སོགས་རྡོ་རྗེའི་གནས་བཅུ་གཅིག་གིས་གཏན་ལ་ཕབ་ནས་བཤད་
ཡོང་དུས། དང་པོ་གཞི་ལས་གཞི་སྣང་ཤར་བའི་གནས་སྐབས་ན། ཐུགས་
རྗེའི་རྩལ་ཤེས་པ་ཡུལ་དཔྱོད་ནུས་སུ་ཤར་བ་དེ་རང་ངོ་མ་ཤེས་པ་ལ་ལྟོས་ནས།
མ་རིག་པ་ཞེས་གསུངས་ནི་རེད། རང་ངོ་མ་རིག་པའི་ཤེས་པ་སྐྱེ་ཙམ་གྱི་ཆ་ནས་
ལྷན་ཅིག་སྐྱེས་པའི་མ་རིག་པ་གསུངས་ནི་རེད། དེ་གཟུང་འཛིན་རྒྱང་ཆད་དུ་སོང་
ནི་རེད།
ཡུལ་གཟུང་བའི་ཆ་ནས་ཀུན་ཏུ་བཏགས་པའི་མ་རིག་པ་ཟེར་ནི་རེད།
དེ་ལྟར་ལྷན་སྐྱེས་ཀུན་བཏགས་ཀྱི་མ་རིག་རྣམ་པ་གཉིས་སུ་གྲུབ་སོང་ནི་ཡིན་ན།
དེ་གཉིས་ཤེས་པ་གཅིག་ལ་ལྡོག་པ་ཐ་དད་པའི་ཚུལ་ཅན་དེ་རྒྱུའི་རྐྱེན་རེད། ཡུལ་
ཅན་དུ་ཤར་ནོ་བདག་པོའི་རྐྱེན་དང་། དེ་རྣམས་དུས་གཅིག་ལ་ཤར་བའི་དུས་
མཚུངས་པ་དེ་མ་ཐག་པའི་རྐྱེན་ཡིན་ནི་རེད། མདོར་ན། རྒྱུ་གསུམ་དང་རྐྱེན་
བཞི་གནས་པ་དེ་མ་རིག་པ་ཡིན་པས། མ་རིག་པ་དེ་ལས་འཁྲུལ་བའི་འདུ་བྱེད་
བྱུང་། དེ་ལས་ཡུལ་ལ་དཔྱོད་པའི་རྣམ་ཤེས་བྱུང་། དེ་ལྟར་བྱས་ནས་རིམ་
བཞིན་རྟེན་འབྲེལ་བཅུ་གཉིས་ཀྱི་སྣང་བ་བར་མ་ཆད་པ། མ་རིག་པ་ནས་རྒ་ཤིའི་
བར་གྱི་སྐྱེ་འཆི་རྒྱུ་མགལ་མེའི་འཁོར་ལོ་བཞིན་འཁོར་བ་འདིར་འཁོར་ཙ་ན། དེའི་
རྒྱུའམ་རྩ་བ་ངོ་མ་བོ་དེ་གང་ལ་ཐུག་ནི་རེད་ཟེར་ན།
མ་རིག་པ་ལ་ཐུག་ནི་རེད།
ཅི་ཡང་དྲན་མེད་ཐོམ་མེ་བ༔ དེ་ག་མ་རིག་འཁྲུལ་བའི་རྒྱུ༔ ཞེས་ཀུན་བཟང་
སྨོན་ལམ་གྱི་ལུང་འོག་ནས་དྲངས་ཡོད་མོད། དེ་ལྟར་ཡིན་ནི་རེད། དེ་ལ་འདི་
འདྲ་འདི་ཡིན་གྱི་ངེས་བཟུང་སྨྲ་མ་ཤེས་པའི་ཆ་ནས་ལུང་མ་བསྟན་ཞེས་མིང་བཏགས།
གསུངས་ན། འདི་ལ་ཞབས་དཀར་ཚང་གིས། ཅི་ཡིན་འདི་ཡིན་མེད་པའི་ལུང་
0



མ་རིག་སྒོ་ངའི་སྦུབས་འབྱེད་ཀྱི་མན་ངག
མ་བསྟན། །གསལ་ཆ་མི་སྣང་ཕྱོགས་གཅིག་དུམ་བུར་གནས། །ཧན་ནེ་ཧོན་
ནེ་ཐོམ་མེ་བ་ཞིག་སྟེ། །དེ་དང་མ་ནོར་ནོར་ས་གཞན་མ་མཆིས། །གསུངས་ནི་
རེད། དགེ་སྡིག་གང་ཡིན་ཞིག་ཏུ་ལུང་བསྟན་ནས་འདི་རེད་ཅེས་སྨྲ་རུ་མི་བཏུབ།
སྨྲ་ཐག་མི་ཆོད་པ་ཞིག་ཡོད་པ་འདི་ལ་ལུང་མ་བསྟན་གསུངས་ནི་རེད། ཅི་ལ་
གནས་དང་ཅི་བསམ་པ་སྦྱར་མེད་པས་ཐ་མལ་བཏང་སྙོམས་ཞེས་བཏགས་ཏེ།
གསུངས་ན། ཡང་གཟུགས་སྒྲ་དྲི་རོ་སོགས་ཕྱིའི་ཡུལ་སྣང་ཅི་ཞིག་གི་ཐོག་ཏུ་
གནས་ནི་ཡིན་དང་། ཡུལ་ཅན་རང་གི་ངོས་ནས་དཔྱད་པ་བཏང་ན། འདིའི་
སྐབས་སུ་སེམས་ཅི་ལྟ་བུ་ཞིག་ཡིན་པ་བཤད་རྒྱུ་མེད་ནོ་འདིའི་རྒྱུ་མཚན་གྱིས་ཐ་མལ་
བཏང་སྙོམས་ཞེས་བཏགས་ཏེ། ཡིན་ནི་ཀུན་གཞིའི་ངང་དུ་ཐ་མལ་རང་གར་
བསྡད་པ་ཡིན། གསུངས་ན། དོན་ངོ་མར་ཡིན་རྒྱུ་བོ་གང་ཡིན་ནི་རེད་ཅེ་ན།
ཡིན་ནི་སེམས་སེམས་བྱུང་གི་རྟོག་ཚོགས་གཞན་ཐམས་ཅད་དང་བྲལ་སོང་ནས།
ཀུན་གཞི་རྐྱང་པའི་ངང་དུ་ཀུན་གཞི་རང་གི་རང་ཚུགས་མ་ཤོར་བར་ཐ་མལ་རང་གར་
བསྡད་པ་ཡིན་གསུངས་ནི་རེད། སྤྱིར་ན་ཀུན་གཞི་ཞེས་གསུངས་རྒྱུ་བོ་དེ་ལ།
ཡེ་དོན་གྱི་ཀུན་གཞི། སྦྱོར་བ་དོན་གྱི་ཀུན་གཞི།	བག་ཆགས་ལུས་ཀྱི་ཀུན་
གཞི། བག་ཆགས་སྣ་ཚོགས་པའི་ཀུན་གཞི་ཟེར་རྒྱུ་ཞིག་གི་རྣམ་པ་བཞི་འདྲ་བོ་
ཞིག་ཏུ་དབྱེ་ཡོད་གི འདི་ནས་གསུངས་ཀྱིན་འདུག་རྒྱུ་བོ་འདི་བག་ཆགས་སྣ་
ཚོགས་པའི་ཀུན་གཞི་ལ་གསུངས་ཀྱིན་ཡོད་ནི་རེད། བག་ཆགས་སྣ་ཚོགས་པའི་
ཀུན་གཞི་དེ་འཁོར་བའི་གཞི་མ་ཡིན་ནི་རེད། འོ་དེ་ཅི་ལྟ་བུ་ཞིག་ཡིན་ནི་རེད་ཅེ་ན།
འདིའི་ཀུན་གཞི་ཟེར་བ་འདི་བེམ་ཤེས་གཉིས་ཡོད་ནིའི་ནང་གི་བེམ་པོ་མ་རེད།
ཤེས་པ་ཡིན་ནི་རེད། ཤེས་པ་ཡིན་པ་ལ་ཤེས་པའི་ནང་གི་གཙོ་སེམས་དང་སེམས་
41



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བྱུང་གང་ཞིག་རེད་ཟེར་ན། སེམས་བྱུང་མ་རེད། གཙོ་སེམས་རེད། ཇི་ལྟ་
བུ་ཞིག་རེད་ཅེ་ན། སྣོད་བཅུད་རྒྱ་ཆེ་བ་ལ་དམིགས་པ་རྒྱུན་ཆགས་སུ་འབྱུང་བ་
ཞིག་ཡིན་དགོས་ནི་རེད། དེ་ལ་རྟོག་པ་གཞན་གྱིས་བསླད་པའི་སྐབས་སུ་དཔེར་ན།
ཤེལ་དཀར་པོ་གཞི་སྔོན་པོའི་སྟེང་དུ་བཞག་ན་སྔོན་པོ་རེད། གཞི་དམར་པོའི་སྟེང་
དུ་བཞག་ན་དམར་པོ་རེད། ཤེལ་དཀར་པོའི་རང་མདོག་མི་མངོན་པར་འགྱུར་སོང་
བ་ལྟར་དུ་དེའི་སྐབས་སུ་ཀུན་གཞི་མི་མངོན་ནི་རེད། ཇི་ག་རེད་ཅེ་ན་ཀུན་གཞི་རྟོག་
མེད་དེས་ཡུལ་ཐད་ཀ་ཐད་ཀར་འཛིན་ནི་མ་རེད། དེ་གཙོ་སེམས་ཀྱི་ཤེས་པ་ཡིན་
པས་ཡུལ་གཏན་ནས་མི་འཛིན་ནི་ཡང་ཡིན་ནི་མ་རེད། འོ་ན་དེས་ཇི་ལྟར་འཛིན་ནི་
རེད་གང་ལྟར་མི་འཛིན་ནི་རེད་ཅེ་ན། འཇུག་ཤེས་དྲུག་པོའི་སོ་སོའི་ཕྱོགས་སུ་མ་
ལྷུང་བས་སྣོད་བཅུད་རྒྱ་ཆེན་པོ་ལ་དམིགས་པ་ཅན་ཡིན་པས་ན་ཡུལ་གཟུང་བ་མི་
མངོན་ནི་རེད། ཀུན་གཞི་རྐྱང་པའི་ངང་དུ་འཇོག་རྒྱུ་ཡང་སླ་མོ་ཞིག་ཡིན་ནི་མ་
རེད། དེ་ཡང་རྩོལ་བས་བསྒྲུབ་དགོས་རྒྱུ་ཅན་ཞིག་ཡིན་ནི་རེད། ཤེས་པ་
གཞན་གྱི་སྐྱོད་བྱེད་དང་བྲལ་བར་བྱས་ཏེ། རང་ས་ཟིན་དགོས་པའི་རྒྱུ་མཚན་གྱིས་
དེ་ཡང་རྩོལ་བ་མི་དགོས་ནི་ཞིག་ཡིན་ནི་མ་རེད། ཨུག་ཚོ་ཀུན་གཞིའི་ངང་དུ་ལམ་
གོལ་ནས་འགྲོ་ས། ལམ་ནོར་མི་ནོར་ཅན་པོའི་ཕྱོགས་ག་ཡང་གཏན་ནས་བཅར་
ཐུབ་ཀྱིན་ཡོད་ནི་མ་རེད། ཀུན་གཞིའི་ངང་དུ་འདུག་དགོས་ན་ཡང་དེ་ལ་རྩེ་གཅིག་
མི་གཡོ་བའི་འདུན་པ་ཡོད་དགོས་ནི་རེད། འོ་ན་ཀུན་གཞི་བོ་སོ་སོ་སྐྱེ་བོའི་ཆོས་
ཤིག་ཡིན་ནི་རེད་མོད། དེ་འཁོར་བའི་གཞི་རྩ་ཡིན་ཞེས་གོང་དུ་བཤད་བཏང་མོད།
དེ་ལ་ཡང་གདམས་ངག་ཟབ་མོའི་ལམ་བརྒྱུད་དགོས་ནོ་ཅི་ཞིག་རེད་ཀོ་ཟེར་ན།
སྟོང་ཉིད་ཀྱི་དཔེ་སྟོན་རྒྱུའི་ཆེད་དུ་སྒྱུ་མ་སྤྲུལ་ནི་དང་འདྲ་བར་ལམ་ཟབ་མོ་སྒྲུབ
བ་མོ་སྒྲུབ་པར་
42



མ་རིག་སྒོ་ངའི་སྦུབས་འབྱེད་ཀྱི་མན་ངག་
བྱེད་པ་ལ་ཉེ་བར་མཁོ་བའི་ཕྱིར་ན་གདམས་ངག་གིས་སྒྲུབ་པ་ཡིན་ནི་རེད། དེས་
ན། གཞག་ཐབས་དེ་འདྲ་བ་ལ་བརྟེན་ནས་མི་རྟོག་ཡེ་ཤེས་བསྐྱེད་དགོས་ཀྱང་།
གསུངས་ཏེ། དེ་ལྟར་ན་རང་གི་སེམས་འདི།	ཡུལ་གང་ལ་ཡང་འཕྲོ་རུ་མ་
བཅུག་ནས་ཅི་ཡང་མི་བསམ་པར་རྩེ་གཅིག་འདུན་པའི་གཞུར་ལ་དྲངས་ཏེ། རྟོག་
ཚོགས་ཐམས་ཅད་རྒྱུན་ཆད་སོང་བ་བཞིན་དུ་རང་བབས་སུ་བཞག་པའི་ཐབས་དེ་འདྲ་
བ་ལ་བརྟེན་ནས་རང་བཞིན་ཡེ་གནས་ཀྱི་ཉམས་དང་མ་བྲལ་བཞིན་དུ། ཐབས་དེ་
ལས་བྱུང་བའི་ཐབས་བྱུང་། རྣམ་གྲངས་མ་ཡིན་པའི་དོན་དམ་ཞེས་བརྗོད་རུང་
བའི་རང་ངོ་ཡེ་སྟོང་ནམ་མཁའ་ལྟ་བུ།
མ་བཅོས་རྗེན་པ་ཟང་ཐལ་དུ་མཐོང་བའི་
རྣམ་པར་མི་རྟོག་པའི་ཡེ་ཤེས་བསྐྱེད་དགོས་པ་ཡིན། དེའི་ཚུལ་རྫོགས་པ་ཆེན་པོ་
སེམས་ཉིད་ངལ་གསོ་ལས། སྣ་ཚོགས་སྤྲོས་ལ་ཀུན་ཏུ་འཆེལ་བ་ན། །སེམས་
ཉིད་འོད་གསལ་དྭངས་བའི་ཡེ་ཤེས་དང་། །སྤྱན་དང་མངོན་ཤེས་གཟའ་སྐར་མི་
འཆར་བས། །གཅིག་ཏུ་མི་གཡོ་མཉམ་པར་བཞག་པ་གཅེས། །གསུངས་ཡོད་
ནི་རེད། དེས་ན་རྩེ་གཅིག་འདུན་པའི་གཞུར་ལ་དྲངས་ཏེ་རྟོག་ཚོགས་རྒྱུན་ཆད་
སོང་བ་ལྟ་བུའི་རང་བབས་སུ་བཞག་པའི་བཞག་ཐབས་དེ་འདྲ་བ་ལ་བརྟེན་དགོས་ནི་
རེད། འོན་ཀྱང་རང་ངོ་རིག་པའི་ཡེ་ཤེས་མ་ཤར་བ་དེ་འདྲ་སྒོམ་གྱི་དངོས་གཞི་མ་
ཡིན་ཏེ། གསུངས་ན། ཅི་ཡང་མི་བསམ་པར་བཞག་པ་ཙམ་དེ་ནི། རང་ངོ་
གསལ་སྟོང་དབྱེར་མེད། གནས་ལུགས་དོན་གྱི་བཞུགས་ཚུལ་ཇི་བཞིན་པ་རིག་
པའི་ཡེ་ཤེས་མ་ཤར་བ་ཡིན་པས་ན། གཟུགས་མེད་ཀྱི་ཏིང་འཛིན་དེ་འདྲ་བ་དེ་སྲིད་
པ་འཁོར་བའི་རྩ་བ་དྲུངས་ནས་འབྱིན་པའི་རྫོགས་ཆེན་ཀ་དག་ཁྲེགས་ཆོད་ཀྱི་སྒོམ་གྱི་
དངོས་གཞི་མ་ཡིན་ཏེ་གསུངས་ཡོང་དུས། སྒོམ་གྱི་དངོས་གཞི་མ་ཡིན་པའི་ཕྱིར་
43



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ན། སྒོམ་སྐྱོན་མེད་ཅིག་བྱེད་བསམ་དུས་བཏང་སྙོམས་ལུང་མ་བསྟན་དེའི་ནང་
ནས་ཕྱི་ལ་འབུད་ཐུབ་དགོས་ནི་རེད་གསུངས་ནིའི་བརྡ་དོན་རེད། ཀུན་མཁྱེན་ཀློང་
ཆེན་པས་ཀྱང་།
གང་ཚེ་མི་རྟོག་རྩེ་གཅིག་ཉིད་ཡིན་ན། །བསམ་གཏན་
གཟུགས་མེད་ལྷ་རྣམས་ཅིས་མི་གྲོལ། །གསུངས་ནི་རེད། ད་དུང་ཀུན་མཁྱེན་
ཆེན་པོས། གང་དུ་རྩེ་གཅིག་མི་རྟོག་ལུང་མ་བསྟན། །གསལ་ཞིང་རིག་ཙམ་
རྟོག་པ་མེད་པ་དང་།
།གཡོ་བའི་ཀུན་རྟོག་སྣ་ཚོགས་རྣམ་པ་
གསུམ། །གཟུགས་མེད་གཟུགས་དང་འདོད་པའི་སེམས་ཉིད་དེ། །ཏིང་འཛིན་
དེ་ཡིས་ཁམས་གསུམ་ཉེ་བར་སྐྱེ། །འཁོར་བ་ཉིད་ལས་གྲོལ་བའི་སྐབས་མེད་
དོ། །དེ་མོ་གསུངས་ཡོད་ནི་རེད། མདོར་ན་དེ་ལྟ་བུས་འཁོར་བ་ལས་ཐར་
ཐབས་ཡོད་ནི་མ་རེད། དེས་ན། དེ་སྒོམ་གྱི་དངོས་གཞི་མ་ཡིན་ཏེ་གསུངས་རྒྱུ་
འདིས་ཞི་ལྷག་ཟུང་དུ་འཇུག་པའི་ལམ་མ་ནོར་བ་ཉམས་སུ་ལེན་དགོས་ནོ་དོན་གྱིས་
གདམས་པ་ཡིན་ནི་རེད། ད་རུང་ཀློང་ཆེན་པས། ཞི་གནས་མེད་པའི་ལྷག་
མཐོང་སྤྲོས་ལ་རྒོད། །ལྷག་མཐོང་མེད་པའི་ཞི་གནས་ལུང་མ་བསྟན། །ཟུང་
འབྲེལ་སྒྲིབ་པའི་གཉེན་པོ་མཆོག་གི་ལམ། །ཞེས་གསུངས་པའི་གདམས་པ་ལྟར་
ཉམས་སུ་ལེན་དགོས་ནི་རེད། དེ་ཉམས་སུ་ལེན་པ་ལ། དབང་པོ་རབ་ཡིན་ན།
རྟོགས་གྲོལ་དུས་མཉམ་དུ་གྱུར་ནས་རང་བབས་ཡེ་གནས་རང་བཞིན་གྱི་འོད་གསལ་
མངོན་དུ་གྱུར་ནས་རྩོལ་བས་ཆེད་དུ་སྒྲུབ་མི་དགོས་ནི་ཞིག་ཡིན། དབང་པོ་འབྲིང་
ཞིག་ལ་མཚོན་ན། ཞི་ལྷག་ཟུང་འབྲེལ་གྱིས་གོང་ནས་ཞུས་པ་ལྟར་དུ་སྒོམ་དགོས།
ལྟ་ག་ནས་སྒོམ་པ་འཚོལ་བ་ཞེས་པ་དེ་ཡིན། དབང་པོ་ཐ་མ་ཞིག་ཡིན་ན། ཞི་
གནས་སྔོན་དུ་སོང་ནས་ད་གཟོད་ལྷག་མཐོང་གི་ཡེ་ཤེས་འདྲེན་པར་བྱ་དགོས། དེ་
44



མ་རིག་སྒོ་ངའི་སྦུབས་འབྱེད་ཀྱི་མན་ངག
སྒོམ་ཐོག་ནས་ལྟ་བ་འཚོལ་བ་རེད། དེ་ལ་འདི་ནས་སྐབས་སུ་བབས་པ་མཐོ་མ་
ཆེས། དམའ་མ་ཆེས་པའི་དབང་པོ་འབྲིང་ཞིག་ལ་ཆ་བཞག་ནས་བཤད་རྒྱུ་ཡིན་ན།།
དེའི་སྒོམ་རིམ་དེ་ཅི་ལྟ་བུ་ཞིག་ཡིན་ཞེ་ན། དང་པོ་ལུང་རིགས་ཀྱིས་དཔྱད་པ་བཏང་
བའི་དཔྱད་སྒོམ་གྱིས་སྟོང་ཉིད་ལ་ངེས་ཤེས་འདྲོངས་ནི་ཞིག་བྱེད། དང་པོ་སྒོམ་རྒྱུ་
བོ་དེ་ཅི་ཞིག་ཡིན་ཤེས་དགོས། མ་ཤེས་ན་ཅི་ཞིག་སྒོམ་ཡོང་། དེ་ནས་ཤེས་པ་
དེ་ཉིད་ཀྱིས་ངེས་པ་གང་མཚམས་ཤིག་རྙེད་ནོ་དེའི་སྐབས་ལ། ངེས་པ་རྙེད་རྒྱུ་བོ་
དེའི་ངང་དུ་མཉམ་པར་བཞག་རྒྱུ་བརྗེད་ནས་དེའི་སྟེང་དུ་མ་བསྡད་ན། ཡང་དཔྱད་
པའི་ངེས་པ་དྲངས་ནས་དང་པོ་དཔྱད་འཇོག་སྤེལ་མ་འདྲ་འདྲ་ཞིག་བྱེད། མཇུག་
མཐར་ཅུང་ཞིག་གོམས་པ་ཐོབ་པའི་སྐབས་ན་དཔྱད་མི་དགོས་པར་འཇོག་སྒོམ་རྐྱང་
རྐྱང་བྱེད། དེའི་སྐབས་ན་སེམས་བྱིང་འཐིབས་འདྲ་འདྲ་བྱུང་ན། འདི་ལྟར་སྣང་
བའི་འཁོར་འདས་སྣང་བཏགས་ཀྱི་ཆོས་ཅན་ཐམས་ཅད་སྒྱུ་མ་དང་།
རྨི་ལམ།
དྲི་ཟའི་གྲོང་ཁྱེར་སོགས་སྒྱུ་མའི་དཔེ་བརྒྱད་ཀྱི་རོལ་བར་བལྟ་བ་དང་ཆོས་ཐམས་ཅད་
ཀྱི་ཆོས་ཉིད་ནམ་མཁའ་དྭངས་བ་ལྟ་བུའི་ངང་ལ་རྩལ་སྦྱོང་བ་གཙོ་བོར་བྱེད།
རྟོག་རྩེ་གཅིག་པ་དེ་དེའི་འཁོར་གྱི་ཚུལ་དུ་རང་ཚུགས་མ་ཤོར་བར་ཉམས་སུ་བླངས་
ཀྱང་རྒོད་ཅིང་འཕྲོ་ཆེས་པར་བསམ་ན། སེམས་རང་བབས་སུ་རྩེ་གཅིག་ལ་འཇོག་
རྒྱུ་དེ་གཙོ་བོ་བྱེད་རྒྱུ་དང་། སྟོང་ཉིད་ངེས་པའི་ཤེས་པའི་ངར་གདངས་མ་ཤོར་བ་
ཞིག་གི་ཚུལ་དང་མི་འབྲལ་ནི་ཞིག་བྱེད། བྱིང་རྒོད་ཀྱི་ཕྱོགས་སུ་མ་ལྷུང་ནིའི་
སྐབས་ལ་ཆ་སྙོམས་པོ་ཞིག་གིས་ཞི་ལྷག་ཟུང་འབྲེལ་གྱིས་ཉམས་སུ་བླངས་དགོས་ནི་
རེད། ཞབས་དཀར་ཚང་གིས།
ཏིང་འཛིན་སྒྲུབ་བྱེད་ལུང་མ་བསྟན་བྱིང་
ན། །སྨིན་མ་བལྟ་སྟངས་གཟེངས་ཤིང་ཆེས་ཆེར་སྟོད། །ཏིང་འཛིན་རྒྱལ་པོ་
45



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མཁའ་ལྟར་ཁྱབ་བརྡལ་གནས། །ལུང་མ་བསྟན་དེ་སྤྲིན་བཞིན་རང་སར་
དེངས། །གསུངས་ནི་རེད། བོགས་སམ་བསྐྱེད་འདོན་པའི་ཆེད་དུ་སྤྱོད་ལམ་
དང་བསྲེས་ནས་སྒོམ་པས་ས་དང་ལམ་གྱི་ཡོན་ཏན་ངང་གིས་འབྱུང་བ་ཡིན་ནི་རེད།
ཀུན་བཟང་སྨོན་ལམ་ལས། ཅི་ཡང་དྲན་མེད་ཐོམ་མེ་བ༔ དེ་ཀ་མ་རིག་
འཁྲུལ་བའི་རྒྱུ༔ ཞེས་གསུངས་ཡོད་པ་བཞིན་ནོ། །གསུངས་ནི་རེད།
མདོར་ན། སེམས་གནས་པའི་ཆ་དེ་ཞི་གནས་དང་། ཤར་གྲོལ་དུ་སོང་བའི་ཆ་
དེ་ལྷག་མཐོང་རེད། རང་ངོ་ཤེས་པའི་ལྷག་མཐོང་མེད་དུས་ཅིར་ཡང་མི་གནས་
པའི་མི་རྟོག་པ་ཙམ་ཞིག་ཡོད་ནའང་། ལམ་ངོ་མ་ཡིན་ནི་མ་རེད། ཀུན་བཟང་
དགོངས་པ་ཟང་ཐལ་གྱི་རྒྱུད་ཀྱི་སྙིང་དོན་བསྡུས་ནས་ཁོལ་དུ་ཕྱུང་བའི་ཀུན་བཟང་སྨོན་
ལམ་ལས་ཀྱང་། །ཅི་ཡང་དྲན་མེད་ཐོམ་མེ་བ༔ དེ་ག་མ་རིག་འཁྲུལ་བའི་རྒྱུ
གསུངས་ནས་འདི་ལྟར་གསུངས་ཡོད་ནི་རེད་གསུངས་ནི་རེད། ཡོད་མེད་ཡིན་
མིན་ལ་སོགས་པ་ཅི་ཡང་དྲན་པ་མེད་པར་རང་བབས་སུ་བཞག་ཀྱང་སེམས་ཀྱི་ཆོས་
ཉིད་ལ་ངེས་ཤེས་མ་སྐྱེས་པའི་མུན་ཐོམ་མེ་བ་དེ་ག་ནི་གོང་ནས་བཤད་པ་ལྟར་མ་རིག་
པ་ཞེས་བྱ་སྟེ། ཐོག་མར་གཞི་ལས་གཞི་སྣང་མཆེད་པའི་སྐབས་ན་འཁྲུལ་བའི་
སྣང་བ་སྣ་ཚོགས་འབྱུང་བའི་རྒྱུ་འདིས་བྱས་ནི་རེད། ད་ལྟའི་སྐབས་སུ་ཡིན་ན་
ཡང་འཁྲུལ་བ་ལ་གསོས་འདིས་འདེབས་པར་བྱེད་པ་ཡིན་པས་ན་འཁྲུལ་བའི་རྒྱུ་
འཁྲུལ་རྟོག་ཐ་མལ་ཀྱི་ཤེས་པ་ཡིན་ནི་རེད། བླུན་སྒོམ་ཐ་མལ་བ་དེའི་ངང་དུ་བུད་
སོང་དུས་ཉོན་མོངས་པའི་གཉེན་པོར་མི་འགྲོ་བ་མ་ཟད། ཉམས་རྟོགས་ཀྱི་ཡོན་
ཏན་གསར་པ་རང་རྒྱུད་ལ་མི་སྐྱེ། སྔར་ཡོད་ཀྱི་ཡོན་ཏན་རྙིང་པ་མར་ལ་འགྲིབ་
ནས་དད་པ་དག་སྣང་། རྒྱུ་འབྲས་ཡིད་ཆེས། སྙིང་རྗེའི་སེམས་ཅུང་ཟད་སྔོན་
46



མ་རིག་སྒོ་ངའི་སྦུབས་འབྱེད་ཀྱི་མན་ངག
ནས་ཡོད་ན་ཚང་མ་ཕྱིར་ལ་ཉམས་འགྲོ་ནི་རེད། ལོ་ཅི་ཙམ་བསྒོམས་ན་ཡང་སྙིང་
རྗེ་ཇེ་ཆེ་མ་རེད་དུས་སྒོམ་ཡག་པ་འགྲུབ་ཀྱིན་མེད་ནིའི་རྟགས་ཡིན་ནི་རེད། ཞེས་
ཀུན་བཟང་སྨོན་ལམ་གྱི་ནང་དུ་གསུངས་པ་བཞིན་ནོ། །གསུངས་ནི་རེད།
དངོས་གཞི་བསམ་གཏན་གྱི་ངོ་བོ་བཤད་པ།
གཉིས་པ་དངོས་གཞི་བསམ་གཏན་གྱི་ངོ་བོ་བཤད་པ་ནི། དེ་ལྟར་ཅི་ཡང་མ་
དྲན་མ་འགྱུ་བའི་ཤེས་པ་ཐོམ་མེ་བ་དེ་འདྲ་སེམས་ཀྱིས་མྱོང་བས་ན། དེ་འདྲའི་
དོན་ཤེས་མཁན་དང་མི་བསམ་པར་འདུག་མཁན་ཁོ་རང་ལ་བབ་ཀྱིས་བལྟས་པས།
གསུངས་ན། མི་རྟོག་པའི་ངང་ལ་རྩེ་གཅིག་ཏུ་གནས་པ་དེ་འདྲའི་དོན་ཤེས་མཁན་
དང་རྣམ་རྟོག་གང་ཡང་ཡིད་ལ་མི་འཁོར་ཞིང་མི་བསམ་པར་འདུག་མཁན་གྱི་གཤིས་
དེ་གར་རང་སར་རང་བབས་སུ་ཀློད་ནས་བཞག་པ་ལ། དེ་ཕྱིར་མ་ཡེངས་རང་ངོ་
རང་གིས་ལྟོས། གསུངས་པ་བཞིན། བལྟ་བྱ་དང་ལྟ་བྱེད་གཉིས་སུ་མེད་པར་
བབས་ཀྱིས་བལྟས་པས་དྲན་མཁན་དང་བསམ་མཁན་གྱི་ཤེས་པ་ཁོ་རང་གི་ངོར་ཁ་
ནང་ལ་འཁོར་ཙམ་པ་དེའི་ཐོག་ནས་ངོས་ཟིན་དགོས་ནི་རེད། རྣམ་རྟོག་གི་ངོ་ལ་
བལྟ་དགོས་ནི་མ་རེད། རྣམ་རྟོག་དུ་ཤར་རྩིས་ལེན་གིན་ཡོད་ནི་ལྟ་བུ་ཞིག་ཡིན་
དགོས་ནི་མ་རེད། དེ་སྐྱེ་འགག་གྲངས་སུ་འདེབས་པ་སྒོམ་ཐ་ཤལ་བའི་མཚན་ཉིད་
རེད། རྣམ་རྟོག་ཤར་མཁན། ཁོ་རང་གི་རང་ངོ་ལ་བལྟས་དུས་དཔལ་སྤྲུལ་
ཚང་གིས། སེམས་ཁོ་རང་གི་ངོ་ལ་བལྟས་ཙམ་ན། འགྱུ་རྟོག་ཐམས་ཅད་དང་
བྲལ་བའི་རྗེན་སེང་ངེ་བ་ཞིག་ཡོད་རྒྱུ་དེ་རིག་པ་ཡིན་གསུངས་ཡོད་ནི་རེད།
གནས་པ་དང་འཕྲོ་བའི་རྣམ་རྟོག་གང་ཡིན་ཀྱང་ཕྱི་ནང་བར་གསུམ་གང་དུ་ཡང་མ་
47



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
གྲུབ་པ། དེ་ཡང་གསར་དུ་མེད་སོང་ནི་ལྟ་བུ་མ་ཡིན་པར། ཡེ་ནས་གྲུབ་མ་
མྱོང་ནི། བར་སྣང་སྟོང་པའི་རང་བཞིན་ལྟ་བུ་ད་ལྟ་མངོན་སུམ་དུ་མཐོང་བས།
མཁས་གྲུབ་སྟོང་བྱོན་ཡོང་ཡང་དེའི་དོན་དེ་ལས་གཞན་དུ་དྲངས་མི་ནུས་ནི་ཞིག་ཡོང་
ན། ངོ་བོ་སྟོང་པ་ངོ་འཕྲོད་སོང་ནི་ཡིན། རྣམ་རྟོག་དང་འཛིན་ཞེན་གང་ཡང་
མེད་ཀྱང་། མིག་ལྡན་གྱིས་གཟུགས་ལ་བལྟས་པ་བཞིན་སེམས་རང་གི་རང་
བཞིན་རང་གིས་ཁོ་ཐག་ཆོད་ནས་ཡོད་མེད་གང་གི་ངོ་བོ་རུ་གྲུབ་པ་མེད་ཀྱང་།
མདུན་འདི་ནས་ཉིན་དཀར་བུམ་པ་མ་མཐོང་བ་བཞིན་དུ། ད་དུང་འཚོལ་འདོད་ཀྱི་
རེ་བ་གཏིང་ནས་མེད་ནི་ཞིག་རེད་དུས་རང་བཞིན་གསལ་བ་ངོ་འཕྲོད་ནི་ཡིན་གསུངས་
ནི་རེད། འདིའི་གསལ་བའི་ཡེ་ཤེས་འདི་རྩལ་ལས་ཤར་བའི་ཡེ་ཤེས་ཟེར་བ་གཞི་
གཞི་སྣང་གཉིས་ཀའི་ནང་ནས་གཞི་སྣང་ཡིན་རྒྱུའི་གོ་བ་ལེན་དགོས་ནི་རེད། འགྱུ
དྲན་བྲལ་བའི་རིག་པ་ཕྱི་ནང་མེད་པར་ཟང་ཐལ་ལེ་བ་ནམ་མཁའ་དྭངས་པའི་དཀྱིལ་
ལྟ་བུ། གསུངས་ན། སྒོ་གསུམ་ལྷོད་ལ་འཕང་ཚོགས་དྲུག་ཆ་མཉམ་དུ་བཞག་
པའི་གནས་སྐབས་ན། ཚོགས་དྲུག་རྟོག་མེད་ཀྱི་རྣམ་རྟོག་འགྱུ་བ་དང་། རྟོག་
བཅས་དམིགས་རྣམ་ཅན་གྱི་བློ་ཡི་དྲན་བསམ་ཐམས་ཅད་དང་བྲལ་བའི། རིག་པ་
ཡེ་སྟོང་ཆེན་པོ། ཕྱི་དང་ནང་མེད་པ་འདི་ཡིན་གྱི་གཏད་སོ་ཆགས་འཛིན་གྱི་ཞེན་པ་
མཐའ་དག་བྲལ་སོང་ནིའི་ཟང་ཐལ་ལེ་བ། བར་མེད་ཧར་སངས་རྗེན་པ་ཞིག་ཏུ་
རང་དག་པ། ནམ་མཁའ་དྭངས་པའི་དཀྱིལ་ལ་བལྟས་པ་འདྲ་བ། དེ་ཚེ་ཐད་
ཀའི་ནམ་མཁའ་ལ། །བལྟས་པ་བཞིན་དུ་རང་གི་སེམས། །འགྱུ་བཞིན་པ་ལ་
སྟོང་བ་ཡི། །ངེས་ཤེས་ཁོ་ཐག་ཆོད་པ་དགོས། །གསུངས་ནི་ལྟ་བུའི་ཡོད་མེད་
ཡིན་མིན་རྟག་ཆད་བཟང་ངན་སོགས་སྤྲོས་པའི་མཐའ་དང་མཚན་མ་ཐམས་ཅད་ལས་
48



མ་རིག་སྒོ་ངའི་སྦུབས་འབྱེད་ཀྱི་མན་ངག་
ཤིན་ཏུ་འདས་སོང་བའི་སྟབས་ཀྱིས། ཆུང་བྱ་མྱོང་བྱེད་གཉིས་མེད་ཀྱང་རང་གི་
རང་བཞིན་རང་གིས་ཁོ་ཐག་ཆོད་ནས་འདི་ལས་གཞན་ཅི་ཡང་མི་འདུག་སྙམ་པ་བྱུང་
ན། གསུངས་ན། རང་བཞིན་གསལ་བའི་ཆ་ནས་དེ་ལ་མྱོང་བྱ་ཡུལ་ཟེར་རྒྱུ་
ཞིག་དང་། ཡུལ་ཅན་མྱོང་བྱེད་ཀྱི་བློ་འམ་ཤེས་པ་ཟེར་རྒྱུ་ཞིག་ཁ་ཁ་རུ་སོ་སོ་བ་
གཉིས་སུ་འབྱེད་རྒྱུ་མེད་ཀྱང་། རིག་པ་རང་གི་རང་བཞིན་རིག་ཐོག་ནས་རང་གིས་
ཁོ་ཐག་ཆོད་པ་དེ་ཅི་ལྟ་བུ་ཞིག་ཡིན་ནི་རེད་ཟེར་ན། གོང་དུ་བཤད་པ་ལྟར་ཉིན་མོ་
མིག་ལྡན་གྱིས་མདུན་གྱི་གཟུགས་ལ་བལྟས་པ་བཞིན་དུ་རང་བཞིན་གཤིས་ཀྱི་
བཞུགས་ཚུལ་གྱི་ཡིན་ལུགས་དངོས་ལ་རང་གིས་ཐེ་ཚོམ་མེད་པར། དཔལ་སྤྲུལ་
ཚང་གིས། དེ་ལས་གཞན་མེད་ཁོ་ཐག་བཅད། །ཅེས་གསུངས་ནི་འདྲ་ཞིག་
དང་། ཀུན་མཁྱེན་འཇིགས་གླིང་གིས། མཁས་བཙུན་བརྒྱ་དང་གྲུབ་ཐོབ་
སྟོང་། །ལོ་པཎ་ཁྲི་དང་མན་ངག་འབུམ།
།བསྟན་བཅོས་བྱེ་བ་ས་ཡ་
དང་། །མཇལ་ཡང་ཐེ་ཚོམ་གཅོད་མི་དགོས། །གསུངས་པ་ལྟར། ཁོ་ཐག་
ནང་ནས་ཆོད་དེ། གསལ་སྟོང་ཟུང་དུ་འཇུག་པའི་བདག་ཉིད་འདི་ལས་གཞན་དུ་
གྱུར་པའི་ཆོས་ཐམས་ཅད་ཀྱི་ཆོས་ཉིད་དེ་བཞིན་ཉིད་དམ་ཆོས་ཀྱི་དབྱིངས་ཟེར་རྒྱུ་ཞིག་
ལོགས་ན་མེད་ནོ་དེ། བུ་རམ་ཐམས་ཅད་ལ་མངར་བའི་རོས་ཁྱབ་པ་བཞིན་དུ་ཆོས་
ཅན་སེམས་དང་སྣང་བ་ཡུལ་ལ་སོགས་པ་འཁོར་འདས་ཐམས་ཅད་ལ་རིག་པ་གཅིག་
པོ་འདི་ཡིས་ཁྱབ་ནོ། འདི་ལས་ལྷག་པའི་ལམ་སངས་རྒྱས་བྱོན་ཡང་སྟོན་རྒྱུ་ཡོད་
ནི་མ་རེད་བསམ་རྒྱུའི་བྱ་རྩོལ་དང་བྲལ་བ་ཀློང་ཆེན་ཡངས་པའི་རང་བཞིན་ལ་ཁོ་ཐག་
ནང་ནས་ཆོད་པ་ཞིག་བྱུང་ན། དེ་ལ་བསམ་བརྗོད་ཀྱིས་འདི་འདྲ་ཞེས་སྒྱུར་མེད་
པས་མཐའ་བྲལ་དང་།
བརྗོད་བྲལ་དང་། གཉུག་མའི་འོད་གསལ་དང་།
49



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
རིག་པ་ཞེས་བཏགས་ཆོག་སྟེ། ཞེས་གསུངས་ན། ཕྱི་ཆོས་ཅན་ལ་བལྟས་པས་
གང་སྣང་ཐམས་ཅད་རང་བཞིན་མེད་པ་སྒྱུ་མའི་དཔེ་བརྒྱད་དུ་གྲོལ། ནང་ཆོས་
ཉིད་ལ་བལྟས་པས་ཐམས་ཅད་རོ་མཉམ་གྲུབ་བསལ་སྤང་བླང་མེད་པ་ནམ་མཁའ་ལྟ་
བུར་རྟོགས། གསང་བ་རིག་པ་ལ་བལྟས་པས་དགག་སྒྲུབ་བྱ་རྩོལ་ལས་འདས་
པའི་དབྱིངས་དང་རིག་པ་དབྱེར་མེད་ཀྱི་དོན་མངོན་སུམ་དུ་རྟོགས་པ་དེ་ལ། ཚུར་
མཐོང་སོ་སྐྱེའི་བློ་རྟོག་གི་བསམ་པས་མཐར་འཛིན་དུ་དཔྱད་པ་བྱེད་རྒྱུ་མེད་ནི་ཡིན་པ་
མ་ཟད། ཚིག་དང་བརྡ་ཡིས་བརྗོད་པའི་སྒོ་ནས་མཚོན་པའི་ཐབས་ཀྱིས་འདི་འདྲ་
རེད་དེ་འདྲ་མ་རེད་ཅེས་སྨྲ་མི་ཐུབ་ཅིང་སྨྲ་རྒྱུ་མེད་པས་ན། རིག་པ་དེ་སྤྲོས་པའི་
མཐའ་བརྒྱད་སྒྲོ་འདོགས་སོ་གཉིས་དང་ཡོངས་སུ་བྲལ་བས། དབུ་མའི་གཞུང་
ནས་བསྟན་པའི་མཐའ་བྲལ་དང་། འཁོར་འདས་ཡོངས་ལ་ཁྱབ་པའི་མ་བཅོས་
དོན་གྱི་ཡེ་ཤེས། བརྗོད་བྲལ་ཕྱག་རྒྱ་ཆེན་པོ་དང་། གསང་སྔགས་སྤྱི་ཁྱབ་ཀྱི་
གཞུང་ནས་སེམས་ཉིད་དང་། ལྷན་ཅིག་སྐྱེས་པའི་ཡེ་ཤེས། རང་བྱུང་གཉུག་
འདའ་ཀ་ཐུགས་ཀྱི་ཡེ་ཤེས། དུས་འཁོར་གྱི་ལུགས་སུ་
མཁའ་ཁྱབ་མཁའ་ཡི་རྡོ་རྗེ་ལ་སོགས་པ་དང་། རྫོགས་ཆེན་རང་གཞུང་ནས་
གསུངས་པའི་རིག་པ་རང་བྱུང་གི་ཡེ་ཤེས་གསུངས་རྒྱུ་ལ་སོགས་པ། མདོར་ན་
གནས་ལུགས་མཐར་ཐུག་གི་མིང་ཐམས་ཅད་པོ་རྩ་བ་འདི་ཁོ་ན་ལ་བཏགས་ཆོག་གི་
དེ་ཇི་ལྟར་རེད་ཅེ་ན། རང་ངོ་འཕྲོད་པའི་ཡེ་ཤེས་ཤར་བས་མུན་ཐོམ་མེ་བའི་མུན་པ་
དེངས་ཏེ། གསུངས་ན། རིག་འཛིན་འཇིགས་མེད་གླིང་པས། རྒྱལ་བས་
འཁོར་ལོ་བར་བ་རྣམ་ཐར་གསུམ།
།བསྟན་བྱའི་ངོ་བོ་སོ་སོ་རང་རིག་
ཉིད། །སེམས་ཅན་ཁམས་ལ་བདེ་གཤེགས་སྙིང་པོ་དེ། །རང་བཞིན་བཞུགས་
མའི་འོད་གསལ།
50



མ་རིག་སྒོ་ངའི་སྦུབས་འབྱེད་ཀྱི་མན་ངག་
ལ་རྫོགས་པ་ཆེན་པོར་གྲགས། །ཞེས་གསུངས་པ་ལྟར།
སེམས་ཀྱི་གནས་
ལུགས་ཡེ་ཇི་བཞིན་པ་བྱར་མེད་བློ་འདས་ཆེན་པོ་སྟོང་གསལ་འཕོ་འགྱུར་མེད་པའི་
རང་བཞིན། བཞག་ཐབས་ཀྱི་གནད་དང་མན་ངག་ལ་བརྟེན་ནས་ཐོས་བསམ་གྱི་
གོ་ཡུལ་སྐམ་པོ་ཙམ་ཞིག་མ་ཡིན་པར་ཉམས་མྱོང་གི་སྟོབས་ཀྱིས་རང་ངོ་འཕྲོད་པས།
ནམ་ཞིག་གི་ཚེ་ན་མཉམ་པར་མ་བཞག་ཀྱང་གཞི་རང་གི་རྩལ་ལས་ཤར་བའི་ཡེ་ཤེས་
རྟོག་མེད་རང་ཆས་སུ་ཤར་བས་ཡུལ་དང་ཡུལ་ཅན་ཟེར་རྒྱུ་ཞིག་ཁ་ཁར་བྱས་ནས་ཐ་
དད་དུ་རིས་སུ་མ་ཆད་པ། སྒྲོ་སྐུར་དང་བྲལ་བ་ཉམས་སུ་མྱོང་དུས། མུན་ཐོམ་
མེ་བའི་མུན་པ་དེ་ཆེད་དུ་གཉེན་པོ་ཐ་དད་པ་ཞིག་གི་མཐུས་སྤོང་བ་ལྟ་བུ་མ་ཡིན་པར།
ན་བུན་ནམ་མཁའ་ལ་ཡལ་བ་བཞིན་རང་གི་ངང་གིས་དེངས་ཏེ་ནམ་ལངས་པས་ཁྱིམ་
མཐོང་བ་ལྟར་དུ་གསུངས་ན། སློབ་དཔོན་ཆེན་པོའི་དྲིས་ལན་གྱི་ནང་དུ།
འཁོར་འདས་ཁྱད་པར་གང་གིས་འབྱེད་པ་ལགས། ཞེས་ཡར་ལ་ཞུས་པ་ན།
རིག་དང་མ་རིག་གཉིས་ཀྱིས་འབྱེད་པ་ཡིན། ཞེས་ལན་བཏབ་ཡོད་མོད།
ཆོས་ཉིད་བསམ་གྱིས་མི་ཁྱབ་པའི་དོན་ལ་མ་རྟོགས་པ་དང་ལོག་པར་རྟོགས་པའི་ཐེ་
ཚོམ་གྱི་དྲི་མ་དང་བྲལ་བ། ནམ་ལངས་པས་མིག་ལྡན་གྱིས་རང་ཁྱིམ་མཐོང་བའི་
སྐབས་སུ། ཁྱིམ་གྱི་དངོས་པོ་ཀ་བ་དང་། བུམ་པ་ལ་སོགས་པ་ཡོད་མེད་ཡིན་
མིན་ལ་ཐེ་ཚོམ་མ་དགོས་པ་ལྟར་དུ། རང་གི་སེམས་ཀྱི་ཆོས་ཉིད་ལ་ངེས་ཤེས་
སྐྱེས་པས་སོ། །གསུངས་ན། ཀུན་གཞི་ལས་སངས་ནས། རིག་པ་མངོན་
དུ་གྱུར་བའི་མཉམ་བཞག་གི་སྐབས་ལ། རང་གི་སེམས་ཀྱི་ཆོས་ཉིད་མངོན་སུམ་
དུ་མཐོང་ནས།
རྗེས་ཐོབ་ལ་ངེས་པའི་ཤེས་པ་གཞན་སུས་ཀྱང་ལྡོག་དུ་མེད་པ་
སྐྱེས་པས་སོ། །གསུངས་ནི་རེད། འདི་ཀ་དག་ཁྲེགས་ཆོད་ཀྱི་རིག་པ་རེད།
51



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཀ་ནས་ཇི་ལྟར་དག་ནི་རེད་སྙམ་ན། དུས་གསུམ་གྱི་རྟོག་པ་བཟང་ངན་ཐམས་ཅད་
ནམ་མཁའ་སྤྲིན་དང་བྲལ་བ་ལྟར་དུ་རིག་པ་ཡེ་དང་པོ་ནས་དག་པས་ན་ཀ་དག་དང་།
དུས་གསུམ་གྱི་འཁྲུལ་བའི་རྟོག་པ་ཐམས་ཅད་ཀ་དག་རིག་པའི་དབྱིངས་སུ་ཁྲེགས་
ཀྱིས་ཆོད་པས་ན་ཁྲེགས་ཆོད་གསུང་ནི་རེད། དེ་ལྟ་བུའི་ལྟ་བ་ཟབ་མོའི་མན་ངག་
འདི་དང་འཕྲད་པ་ནི། བསྐལ་བ་མང་པོའི་སྔོན་ནས་ཚོགས་བསགས་པའི་འབྲས་
བུ་ཡིན་ནི་རེད། ཀུན་མཁྱེན་ཆེན་པོས། གསང་མཆོག་ངེས་པ་འདིར་ཞུགས་
ནས། ཁྲིད་དང་གདམས་པ་ཐོབ་སྟེ་གོ་དོན་ཟབ་མོ་ཞིག་མ་རྙེད་རུང་། སྐྱེས་པ་
དང་བུད་མེད། བྱིས་པ་དེ་དག་ཐོས་པའི་ཕན་ཡོན་གྱིས་མྱུར་དུ་གྲོལ་བར་ངེས་ཏེ།
འབྲས་བུའི་ཐུས་ཀ་བླ་ན་མེད་པ་དང་འཕྲད་པ་ཡིན་པའི་ཕྱིར་རོ་ཞེས་གཏན་ཚིགས་
བཀོད་ཡོད་ནི་རེད། སེམས་ཀྱི་ཆོས་ཉིད་ལ་ངེས་ཤེས་གཏིང་ནས་རྙེད་ན་དེའི་ཡན་
གྱི་རྙེད་པ་མཆོག་ཏུ་གྱུར་བ་ཞིག་དགོས་ནི་མ་རེད། སྟོང་གསུམ་གསེར་ཕྱེས་
བཀང་ནས་བྱིན་པ་དང་འཛམ་བུའི་གླིང་གི་རྒྱུ་ནོར་མི་གཅིག་ལ་དབང་བ་ལས་ཀྱང་
འདིའི་དགའ་ནི་རེད། མི་ཕམ་ཚང་ཁོང་རང་གིས། མ་བཅོས་རིག་པ་རྙེད་པ་
ནི། །རྫོགས་རིམ་ཀུན་གྱི་བླ་མ་ཡིན། །གསུངས་པ་ལྟར་ཡིན་ནི་རེད། ད་
ནི་མན་ངག་དང་པོ་འདིའི་འགག་དོན་བསྡུ་བ་སྟེ། འདི་ལ་མ་རིག་སྒོ་ངའི་སྦུབས་
འབྱེད་པའི་མན་ངག་ཅེས་བྱའོ། །གསུངས་ན། དེ་ལྟ་བུའི་མན་ངག་འདི་ལ་ནི་
ཐོག་མའི་འཁྲུལ་གཞིའི་སྐབས་ལ། ངོ་བོས་གོ་ཕྱེས་ནས་ཤར་བའི་རང་བཞིན་
ཡུལ་དུ་བཟུང་། ཐུགས་རྗེ་སེམས་སུ་ཤར་བ།
ཐུགས་རྗེ་སེམས་སུ་ཤར་བ། རྒྱུ་བདག་ཉིད་གཅིག་པའི་མ་
རིག་པ་དང་། དེའི་ཐོག་ཏུ་ཀུན་བཏགས་དང་ལྷན་སྐྱེས་གཉིས་ཏེ་མ་རིག་པ་གསུམ་
དང་དེས་བསྐྱེད་པའི་བག་ཆགས། བྱ་ཕྲུག་སྒོ་ངས་འཐུམས་པ་ལྟ་བུའི་སྒོ་ངའི་
52



སྲིད་པའི་དྲ་བ་གཅོད་པའི་མན་ངག
སྦུབས་སམ་འཐུམ་བྱེད་ཀྱི་ཕྱི་རྒྱ་ལྟ་བུ་དེ་སྐད་ཅིག་གིས་འབྱེད་པའམ་གྲོལ་བར་བྱེད་
པའི་མན་ངག་ཅེས་བྱའོ་ཞེས་གསུངས་ནས། མ་རིག་པའི་མགོ་ཤུབས་དེ་ཕར་ལ་
ཕུད་བྱེད་ཀྱི་མན་ངག་ཡིན་གསུངས་ནི་རེད། དེ་ཡན་ཆད་ཀྱིས་མན་ངག་དང་པོ་མ་
རིག་སྒོ་ངའི་སྦུབས་འབྱེད་ཀྱི་མན་ངག་སོང་ནི་རེད།
སྲིད་པའི་དྲ་བ་གཅོད་པའི་མན་ངག་
གཉིས་པ་སྲིད་པའི་དྲ་བ་གཅོད་པའི་མན་ངག་ནི། དེ་ལྟར་རྟོགས་ཚོ་ཆོས་ཉིད་
དེ་ལྟ་བུ་ནི་རང་བཞིན་བབ་ཀྱིས་ཡེ་ནས་གནས་པས་རྒྱུ་རྐྱེན་གྱིས་འདུས་མ་བྱས་པ་
དང་། དུས་གསུམ་འཕོ་འགྱུར་མེད་པ་ཡིན་པར་ཤེས་ཤིང་། གསུངས་ན།
གོང་དུ་བཤད་པ་དེ་ལྟར་སྣང་སྲིད་འཁོར་འདས་གཉིས་བསྡུས་ཀྱི་ཆོས་ཐམས་ཅད་ཆོས་
སྐུ་གཅིག་པོའི་ཡོ་ལང་དུ་རྟོགས་པའི་ཚེ། འཁྲུལ་གྲོལ་དོན་ལ་མེད་པའི་ཆོས་ཉིད་
དེ་ལྟ་བུ་ནི། རྒྱུ་རྐྱེན་གསར་པ་ཞིག་ལ་བརྟེན་ནས་གསར་དུ་བྱུང་བ་དེ་ལྟ་བུ་མ་ཡིན་
པར་དུང་དང་དཀར་པོ། མེ་དང་ཚ་བ་བཞིན་དུ་ཆོས་ཐམས་ཅད་ལ་རང་བཞིན་
བབས་ཀྱིས་ཡེ་ནས་གནས་པས། རྒྱུ་རྐྱེན་གྱིས་འདུས་མ་བྱས་པ། ཀུན་ཏུ་
བཟང་པོའི་ཆོས་དྲུག་གི་ནང་ནས་རྒྱུ་ལས་མ་བྱུང་བའི་འབྲས་བུ་མངོན་དུ་གྱུར་པ་དང་།
བྱ་རྩོལ་བློ་ཡུལ་ལས་འདས། དམིགས་གཏད་མྱོང་ཞེན་དང་བྲལ་སོང་བའི་དུས་
གསུམ་ཀུན་ཏུ་འཕོ་འགྱུར་མེད་པའི་སྤྲོས་བྲལ་མཉམ་པ་ཉིད་ཡིན་པར་ཤེས་ནས།
སེམས་ལས་མ་བྱུང་བའི་སངས་རྒྱས་ཀྱི་སར་སླེབ་ནས། འཁྲུལ་བ་རང་ག་བ་དོན་
ལ་མེད་པའི་གདེངས་རྙེད་ནས། འཁོར་བར་ཕྱིན་ཆད་འཁྱམས་མི་དགོས་པས་བློ་
53



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བདེ། ཐ་སྙད་ཚིག་གིས་འཚང་མི་རྒྱ་བར་གང་ལ་ཡང་གདེངས་མི་འཆའ་བའི་བློ་
དེ་ཁོང་ནས་འཆར་བ་ཡིན་ནི་རེད། དེ་ཅིའི་ཕྱིར་སྙམ་ན། དེའི་སྐབས་ངོ་མཚར་
བའི་ཚིག་ཆེན་བརྒྱད་ཀྱི་ཐོག་ལ་དངོས་སུ་སླེབས་སོང་ནི་རེད། དེ་ལས་གཞན་དུ་
གྱུར་བའི་སེམས་ཞེས་བྱ་བ་རྡུལ་ཙམ་ཡང་ཡོད་པར་མི་དམིགས་སོ། །ཞེས་
གསུངས་ཏེ། སེམས་ཀྱི་བྱུང་གནས་འགྲོ་གསུམ་བཙལ་ནས་སེམས་གཞི་མེད་རྩ་
བྲལ་དུ་གཏན་ལ་ཕབ་དུས། སེམས་ཀྱི་ཆོས་ཉིད་རིག་པའི་ཡེ་ཤེས། མ་རྙེད་
པའི་རྙེད་པ་ཆེན་པོ་རྙེད་པས། རང་གྲོལ་སྤང་གཉེན་ལས་འདས་པའི་རིག་པའི་ཡེ་
ཤེས། དེ་ལས་གཞན་དུ་གྱུར་བའི་སེམས་ཞེས་བྱ་བ་མ་དག་གཟུང་འཛིན་གྱི་རྣམ་
པ་ཅན། ཟག་བཅས་ཀྱི་སྣང་བ་རྡུལ་ཙམ་ཡང་ཡོད་པར་མི་དམིགས་པ། རིན་
པོ་ཆེ་གསེར་གླིང་ལ་སླེབས་ན། གསེར་མིན་པའི་ས་རྡོ་ཕལ་བ་བཙལ་ཀྱང་མི་རྙེད་
པ་བཞིན་དུ་རིག་པའི་རང་ས་ཟིན་ནས་རྣམ་རྟོག་ཕལ་བ་བཙལ་ཀྱང་མི་རྙེད་པ་ཡིན་
པས་སོ་གསུངས་ནི་རེད། ད་འདི་ནས་འདྲ་ནོར་གྱི་འཕྲང་བསལ་ནི་རེད། སྔ་
མ་མུན་ཐོམ་མེ་བ་དེ་ལ་བརྗོད་དུ་མེད་ཀྱང་། ཅི་ཡང་བརྗོད་མ་ཤེས་པས་ཁོ་ཐག་མ་
ཆོད་པ་ཡིན་ལ། ཞེས་གསུངས་ཏེ། སྔ་མ་གསུངས་ན་གོང་གི་སྔོན་འགྲོ་
བཞག་ཐབས་ཀྱི་སྐབས་ནས་བཤད་རྒྱུའི་ཀུན་གཞི་བེམ་སྟོང་ལུང་མ་བསྟན་གནས་
ལུགས་ཇི་བཞིན་པའི་དོན་དངོས་སུ་མ་མཐོང་ནོ། ཅི་བསམ་འདི་དྲན་མེད་ནིའི་ལུང་
མ་བསྟན་མུན་ཐོམ་མེ་བ་དེ་ཡང་བརྗོད་མེད་ཡིན་ནི་རེད། དེ་ལ་ཡང་འདི་དང་འདི་
ལྟ་བུ་ཞེས་བརྗོད་དུ་མེད་ཀྱང་ཧན་ནེ་ཧོན་ནེ་ཐམ་མེ་ཐོམ་མེ་དྲན་མེད་ལ་བརྒྱལ་སོང་ནི་
འདྲ་ཞིག་ཡིན་ནི་རེད། ངོ་བོ་འདི་ལྟ་བུ་ཞིག་རེད་ཅེས་བརྗོད་མ་ཤེས་པའི་ཕྱིར་ན་
ཧད་དེ་ལུས་འགྲོ་རྒྱུ་མ་གཏོགས། འདི་ཡིན་དེ་མིན་གྱི་དོན་ཐག་མ་ཆོད་པ་ཡིན་
54



སྲིད་པའི་དྲ་བ་གཅོད་པའི་མན་ངག
པས། མཉམ་བཞག་གི་སྐབས་སུ་རྣལ་མའི་དོན་ངོ་མ་བོ་མ་མཐོང་བ་ཡིན་ནི་རེད།
དེ་བཞིན་དུ་རྗེས་ཐོབ་ཀྱི་སྐབས་སུ་ཡིན་ན་ཐེ་ཚོམ་མ་ཆོད་པ་ཡིན་ལ། གསུངས་ནི་
རེད། རིག་ངོ་ལ་བརྗོད་དུ་མེད་ཀྱང་བརྗོད་མེད་ཀྱི་དོན་ལ་ཐེ་ཚོམ་མེད་པའི་ཁོ་ཐག་
ཆོད་པས། གསུངས་ན།
གསུངས་ན། སེམས་ཀྱི་ཆོས་ཉིད་རིག་པ་རང་གི་ངོ་བོ་ལ་འདི་ཡོད་
པ་རེད་ཅེས་བརྗོད་རྒྱུ་ཡོད་ནི་མ་རེད། ཕྱི་ནང་བར་གསུམ་གང་དུ་བཙལ་ཀྱང་ཡོད་
པ་ཞིག་མ་གྲུབ་པའི་ཕྱིར་ན། ཡོད་པ་ཞིག་འགྲུབ་ནི་མ་རེད། མེད་པ་ཞིག་རེད་
ཟེར་དགོས་ན། དེ་ཡང་ཟེར་རྒྱུ་ཡོད་ནི་མ་རེད། རང་བཞིན་གསལ་བའི་ཡོན་
ཏན་རང་ཆས་སུ་གྲུབ་པའི་ཕྱིར་ན་མེད་པ་ཡང་ཡིན་ནི་མ་རེད། ཡོད་མེད་ཡིན་མིན་
གྱི་མཐའ་གཉིས་ལས་དེ་ལྟར་འདས་སོང་ནི་ཡིན་པས་ན། ཚིག་གིས་མཚོན་ཅིང་
བརྗོད་དུ་མེད་པ་ཡིན་ན། སྔ་མ་མུན་ཐོམ་མེ་བའི་བརྗོད་མེད་དང་འདི་གཉིས་ཚིག་
ཙམ་གྱི་ཐོག་ནས་བརྗོད་མེད་ཡིན་པ་འདྲ་ན་ཡང་། མ་བཅོས་ཆོས་སྐུའི་དོན་ལྷག་
གེར་མཐོང་བའི་བརྗོད་མེད་ཀྱི་དོན་མཉམ་བཞག་གི་སྐབས་སུ་མངོན་སུམ་དུ་མཐོང་བ་
དེ་ལ་རྗེས་ཐོབ་ཀྱི་སྐབས་སུ་ཐེ་ཚོམ་མེད་པའི་ངེས་ཤེས་རྙེད་དེ། ཁོ་ཐག་ནང་ནས་
ཆོད་པ་ཡིན་པས་ན། མིག་མེད་དང་མིག་ལྡན་ལྟར་འདི་གཉིས་ཀྱི་བརྗོད་དུ་མེད་
ཚུལ་ཁྱད་ཆེ་བས་ཀུན་གཞི་དང་ཆོས་སྐུའི་དབྱེ་བ་ཡང་འདིར་གནད་འདུས་
སོ། །ཞེས་གསུངས་ཏེ། རྒྱ་ནག་ཧ་ཤང་གིས་ཀྱང་སྔོན་བསམ་ཡས་ནས་རྩོད་
གླེང་བྱས་དུས་ཚིག་ཙམ་ལ་ཞེན་ནས་མདོ་ལུང་བརྒྱད་ཅུ་ཐམ་པ་དྲངས་ཏེ། བརྗོད་
དུ་མེད་པ་ལ་སོགས་པའི་དོན་ཕྱོགས་རེ་བ་ཞིག་ལ་བསམ་བློ་བཏང་ནས། སྟོང་པ་
ཕྱང་ཆད་ཀྱི་ཞི་གནས་ལྟེང་པོ་ལ་གོལ་བས་ལྟ་བ་འཆུག་སོང་ནི་རེད་ཟེར་དར་ནི་རེད་
མོད། དེ་འདྲའི་ཐོག་ནས་གནས་ལུགས་དོན་གྱི་ལྟ་བ་དང་གནམ་ས་ལྟར་ཐག་རིང་
55



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
སོང་བ་མ་ཟད། ཤར་ནུབ་ལྟ་བུའི་འགྲོ་ཕྱོགས་ཁ་ཁ་རེད་སོང་ནི་རེད། དེས་ན་
མིག་མེད་དང་མིག་ལྡན་ལྟར་གསུངས་ན། མིག་གཉིས་ཀ་སྐྱོན་མེད་དུ་ཡོད་ནིའི་
མིག་ལྡན་ཞིག་གིས་གཟུགས་རགས་པ་ཉིན་དཀར་མོར་མ་མཐོང་ན། གཟུགས་དེ་
མེད་ངེས་ཡིན་པ་ལྟ་བུ། སྔ་མའི་བརྗོད་མེད་དེ་རྨོངས་པས་བཏུམ་སོང་བའི་ཁོ་
ཐག་མ་ཆོད་ནི་ཞིག་དང་། ཕྱི་མའི་བརྗོད་མེད་དེ་སྨྲ་བསམ་བརྗོད་མེད་ཀྱི་དོན་ལ་ཁོ་
ཐག་ནང་ནས་ཆོད་སོང་ནི་ཞིག་རེད། དེས་ན།
དེས་ན། འདི་གཉིས་ཀྱི་བརྗོད་དུ་མེད་
ཚུལ་ལ་ཁྱད་ཆེ་བས། ཀུན་གཞི་དང་ཆོས་སྐུའི་དབྱེ་བ་ཡང་གནད་འདིར་འདུས་
སོ།
།ཞེས་གསུངས་ཏེ། ཀུན་གཞི་ཟེར་རྒྱུ་དེ་མུན་ཐོམ་མེ་བ་ཞིག་དང་།
ཆོས་སྐུ་ནི་སྟོང་གསལ་དབྱེར་མེད་པ་དྲན་བསམ་སྤྲོས་པ་ཐམས་ཅད་དང་བྲལ་
བ། །ནམ་མཁའ་དྭངས་པའི་དཀྱིལ་ལྟ་བུ་ཞིག་ཡིན་ནི་རེད།
ཀུན་མཁྱེན་
འཇིགས་གླིང་གིས། དེ་བཞིན་ཀུན་གཞི་དང་ནི་ཆོས་སྐུ་གཉིས། །དབྱིངས་སུ་
གཅིག་ཀྱང་ཆོས་སྐུ་རྒྱ་མཚོ་འདྲ། །ཀུན་གཞིའི་རྣམ་ཤེས་དེ་ཡི་སྒྲིབ་ཆ་
སྟེ། །གྲུ་བ་བཞིན་དུ་འཁོར་འདས་གཉིས་ཀར་ལྡིང་། །གསུངས་ནི་རེད།
བག་ཆགས་སྣ་ཚོགས་ཀྱི་གཞིར་གྱུར་ཅིང་། འཁོར་བའི་འཁྲུལ་སྣང་ཐམས་ཅད་ཀྱི་
ཐོག་མར་སྐྱེས་པ། ངོ་བོ་གང་ལ་ཡང་མི་རྟོག་པར་རྩེ་གཅིག་ལུང་མ་བསྟན་དུ་སྡོད་
པ་ཀུན་གཞི་ཡིན་ན། དྭངས་གསལ་སྤྲོས་པ་དང་བྲལ་བ་འབྲས་ཆོས་རྒྱ་མཚོའི་
རྟེན་གཞིར་གྱུར་པ་དེ་ཆོས་སྐུ་རེད། རིག་པ་རང་ཤར་ལས་ཀྱང་། ཀུན་གཞི་
རྣམ་རྟོག་འཛིན་པ་ལ། །སྣ་ཚོགས་འཁྲུལ་བའི་ཤེས་པས་བསླད། །ཀུན་གཞི་
མ་རིག་དངོས་ཡིན་ནོ། །གསུངས་ནི་རེད། ཡང་མུ་ཏིག་ཕྲེང་བའི་ནང་ན།
ཆོས་ཀྱི་སྐུ་ནི་ཟད་པ་མེད། །སྟོང་ཞིང་གསལ་ལ་གསལ་ཞིང་ཁྱབ། །བསམ་
56



སྲིད་པའི་དྲ་བ་གཅོད་པའི་མན་ངག་
པས་མ་སྦགས་དྲན་པ་སངས། །སྤྲོས་པ་ཉིད་དང་བྲལ་བ་སྟེ། །ནམ་མཁའ་ལྟ་
བུར་ཁྱབ་ཅིང་སྟོང་། །རང་དག་མཚོན་པ་ཀུན་དང་བྲལ། །ཞེས་གསུངས་པ་
ལ་སོགས་པས་མཚོན་ནས་ཀུན་གཞི་དང་ཆོས་སྐུའི་དབྱེ་བའི་གནད་དོན་སྙིང་པོར་དྲིལ་
ན། གོང་གི་མིག་མེད་དང་མིག་ལྡན་གྱི་དཔེ་འདིར་འདུས་སོ་གསུངས། དེས་
ན་ཐ་མལ་གྱི་ཤེས་པ་ཞེས་པ་དང་། ཡིད་ལ་མི་བྱེད་པ་དང་། བརྗོད་བྲལ་
སོགས་ལ་ཡང་དག་ཡིན་མིན་གཉིས་ཡོད་པས་སྒྲ་མཐུན་དོན་འཕགས་ཀྱི་གནད་ངེས་
བར་བྱས་ན་ཟབ་མོའི་ཆོས་ཀྱི་དགོངས་ཉམས་རྙེད་པར་འགྱུར་རོ། །གསུངས་ན།
དེ་ལྟར་ལུང་དང་མན་ངག རང་ཉིད་ཀྱི་ཉམས་མྱོང་རྣམས་ལ་ཞིབ་ཏུ་བརྟགས་ཤིང་
དཔྱད་ན། ཚིག་འདྲ་ལ་དོན་མི་འདྲ་བ་དང་། དོན་ཕྱོགས་ཙམ་འདྲ་ཡང་གནད་
ངོ་མ་མི་འདྲ་བ་ལ་སོགས་པ་མང་པོ་ཡོད་པའི་རྒྱུ་མཚན་དེས་ན། འདྲ་འདྲ་བ་ལ་
ནོར་དོགས་ཀྱི་འཕྲང་ཤིན་ཏུ་མང་ནི་རེད། དཔེར་ན། ཐ་མལ་གྱི་ཤེས་པ་ཟེར་
རྒྱུ་ལྟ་བུ་ཞིག་ལ་མཚོན་ན། སྤྱིར་བཏང་གིས་དབྱེ་བ་གསུམ་འདྲ་ཞིག་ཡོད་ནི་རེད།
འཁྲུལ་རྟོག་ཐ་མལ་གྱི་ཤེས་པ། ཉམས་རྟོགས་ཐ་མལ་གྱི་ཤེས་པ། གཉུག་
སེམས་ཐ་མལ་གྱི་ཤེས་པ་གསུམ་དུ་གསུངས་དུས་ཡོད་ཀི་མོད། དེ་ཚོ་འདྲ་ཞིག་
ཡིན་ན་སེན་དྷ་པ་ཡི་སྒྲ་བཞིན་དུ་སྐབས་ཐོབ་ཀྱི་གོ་བས་ཤེས་དགོས་རྒྱུ་ཞིག་རེད།
འཁྲུལ་རྟོག་ཐ་མལ་གྱི་ཤེས་པ་འདྲ་ཞིག་ཡིན་ན་མ་དག་འཁྲུལ་བ་རྒྱ་འབྱམས་ཀྱི་
སྐབས་རེད། ཉམས་རྟོགས་ཐ་མལ་གྱི་ཤེས་པ་ཞེས་པ་ཅུང་ཟད་དག་པ་ལམ་གྱི་
གནས་སྐབས་ན་བདེ་གསལ་མི་རྟོག་པའི་ཉམས་སྣ་ཚོགས་ཤར་ནོ་རེད། གཅུག་
སེམས་ཐ་མལ་གྱི་ཤེས་པ་གསུངས་རྒྱུ་དེ་ཤིན་ཏུ་དག་པ་འབྲས་བུའི་གནས་སྐབས་ལ་
གསུངས་ཀྱིན་ཡོད་ནི་རེད། དེ་ཡིན་དུས་ཐ་མལ་གྱི་ཤེས་པ་འདྲ་ཞིག་ལ་མཚོན་ན།
57



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཐ་མལ་རང་ག་བའི་སེམས་ཅན་གྱི་འཁྲུལ་རྟོག་གི་ཤེས་པ་ལ་གོ་བའི་སྐབས་ཀྱང་ཡོད་
ནི་རེད། འགྲོ་ཀུན་ཐ་མར་ཀློད་ཆེས་པས། །ཁམས་གསུམ་འཁོར་བར་གཏན་
འཁྱམས་ན། །གསུངས་ཡོད་ན་དེ་འདྲ་དང་། རིག་པ་རང་བྱུང་གི་ཡེ་ཤེས་ལ་
གོ་བའི་སྐབས་ཀྱང་ཡོད་ནི་རེད། ཐ་མལ་ཤེས་པ་རྒྱ་ཡན་ལ། །ཚིག་གིས་མི་
མཚོན་རང་གིས་རིག། ཅེས་གསུངས་རྒྱུ་དེ་འདྲ་ཡང་ཡོད་ནི་རེད། དེ་ལྟར་དུ་
ཡིད་ལ་མི་བྱེད་པ་དང་བརྗོད་བྲལ་ལ་སོགས་པ་འདི་ཚོ་ལ་ཡང་ཡང་དག་ཡིན་མིན་
གཉིས་རེ་ཡོད་པས། སྒྲ་མཐུན་ཞིང་འདྲ་ཡང་། དོན་གྱིས་འཕགས་པའི་ཁྱད་
པར་གྱི་གནད་ངེས་པར་བྱས་ན། ཟབ་མོའི་ཆོས་ཀྱི་དགོངས་ཉམས་མ་ནོར་མ་
འཁྲུལ་བར་རྙེད་ངེས་པས་དེ་ལྟར་དུ་བརྩོན་འགྲུས་བརྩམས་ནས་ཉམས་སུ་བླངས་ན།
ཚེ་ལུས་གཅིག་གིས་འཚང་རྒྱ་བར་འགྱུར་རོ་གསུངས་ནི་རེད། སེམས་ངོའི་ངང་དུ་
རང་བབས་བཞག་ཚོ་ཁ་ཅིག་གིས་གསལ་ཙམ་རིག་ཙམ་སྐྱོང་རྒྱུར་བྱས་ཏེ་ཡིད་ཤེས་
ཀྱིས་གསལ་ལོ་སྙམ་པའི་ངང་དུ་འཇོག གསུངས་ན། སེམས་ཉིད་ཀྱི་ངོ་བོ་
རིག་པ་ཆོས་སྐུའི་ངང་གསལ་སྟོང་དབྱེར་མེད་ཀྱི་ཀློང་དུ་དགག་སྒྲུབ་འཛིན་ཞེན་མེད་
པར་རང་བབས་སུ་བཞག་པ་དེའི་སྐབས་ལ། སྒོམ་པ་བ་ཁ་ཅིག་གིས་སྟོང་རྐྱང་ལ་
བཟུང་ན་ཆད་པའི་མཐར་ལྷུང་འགྲོ། དེ་ལྟར་འཛིན་ཞེན་གང་ཡང་མ་བྱས་ནི་ཙམ་
གྱིས་བཞག་ན་ནི་ཧ་ཤང་གི་ལྟ་བ་རེད་འགྲོ་ཀི་བསམ་ནས་སེམས་རང་གི་ངོ་བོ་གསལ་
བ་རིས་སུ་མ་ཆད་པ། རིག་ཙམ་པ་ཡིད་ཤེས་གཙོར་འདོན་སྒོམ་གྱི་སྐྱོང་རྒྱུར་བྱས་
ནས། ཡིད་ཤེས་ཀྱིས་སེམས་ཀྱི་ཆོས་ཉིད་འདི་ནི་གསལ་ལོ་སྙམ་དུ་རྟོག་པའི་བྱེད་
ལས་མ་ཉམས་པའི་ངང་དུ་འཇོག་མཁན་ཡོད་ནི་རེད་གསུངས་ནི་རེད།
བཞག་ན་ཉམས་རྟོགས་ཐ་མལ་གྱི་ཤེས་པ་གཟུགས་ཁམས་སུ་སྐྱེ་བྱེད་པོ་ཡིན་
དེ་ལྟར་
58



སྲིད་པའི་དྲ་བ་གཅོད་པའི་མན་ངག
གསུངས་ནི་རེད། ཁ་ཅིག་གིས་སྟོང་ཆམ་མེ་བ་ཤེས་པ་སྟོང་སོང་བ་ལྟ་བུ་ལ་
སེམས་འཛིན་ཀྱང་།
གསུངས་ནི་རེད། ཡང་སྒོམ་པ་བ་ཁ་ཅིག་གིས།
སྟོང་ཉིད་རྟོགས་པ་འདི་མེད་ན་ནི། སྲིད་རྩའི་བདག་འཛིན་གཅོད་ཐབས་ཡོད་ནི་མ་
རེད། དེ་མ་ཆོད་ན་འཁོར་བའི་ནང་ནས་ཐར་ཐབས་ཡོད་ནི་མ་རེད་བསམ་ནས་
ཡུལ་ཡེ་ནས་མ་གྲུབ་པ་སྟོང་ཆམ་མེ་བ། ཤེས་པའི་ངོ་བོ་ཅང་མེད་སྟོང་སོང་བ་ལྟ་
བུ། ཅམ་འཇོག་གི་ངང་ལ་སྟོང་འཛིན་གྱི་བྱེད་ལས་མ་ཉམས་པར་སེམས་འཛིན་པ།
རྗེ་རིན་པོ་ཆེའི་ལམ་རིམ་ཆེན་མོའི་ནང་ན། རྒྱ་ནག་ཧ་ཤང་དང་ལྷན་དུ་བཀའ་
བཀྱོན་བརྒྱག་ས་ཅན་པོ། དེ་འདྲ་བྱེད་མཁན་ཡོད་ཀྱང་དེ་ནི་གསལ་ཆ་མེད་པའི་
སྟོང་རྐྱང་གཟུགས་མེད་ཁམས་ལ་སྐྱེ་འགྲོ་བྱེད་ཀྱི་ཉམས་རྟོགས་ཐ་མལ་གྱི་ཤེས་པ་
ཡིན་ནི་རེད། འདི་གཉིས་ཀ་ཡེ་ཤེས་ཀྱི་ཆ་གཟུང་འཛིན་གྱི་ཉམས་ལ་ཞེན་པ་ཙམ་
ཡིན་པས། དེའི་ཚེ་གསལ་བ་དང་གསལ་བར་འཛིན་མཁན། སྟོང་བ་དང་
སྟོང་བར་འཛིན་མཁན་གྱི་ཤེས་པ་དྲན་འཛིན་གྱི་རྒྱུད་བྲེང་ངེ་བ་དེའི་བབ་ལ་བལྟས་
པས། གསུངས་ན། བློའི་བྱེད་རྩོལ་གྱིས་གསལ་བ་ལ་དམ་དུ་འཛིན་པ་དང་
སྟོང་བ་ལ་མངོན་པར་ཞེན་པ་འདི་གཉིས་ཀ་གསལ་སྟོང་སོ་སོར་ཡིད་ཤེས་ཀྱིས་ཡོད་
པར་གཟུང་བའི་ཆ། ཀུན་གཞིའི་རྣམ་ཤེས་ཀྱི་ཁམས་ལ་གཟུང་འཛིན་གྱི་རྩལ་ཕྲ་
མོ་ཞུགས་སོང་བའི་ཉམས་ལ་ཞེན་པ་ཙམ་ཡིན་པ་མ་གཏོགས།
སེམས་ལས་འདས་པའི་འཛིན་མེད་ཀྱི་ཡེ་ཤེས་རྫོགས་ཆེན་མཐར་ཐུག་གི་ལམ་ཡང་
དག་མིན། དེའི་ཚེ་གསུངས་ན། དེ་ལྟ་བུའི་ལམ་སྐྱོན་ཅན་གྱིས་ཟིན་པ་དེའི་ཚེ།
མ་འཁྲུལ་བའི་ལམ་ཡང་དག་པ་སྐྱོང་ཚུལ་དེ་ཅི་ལྟ་བུ་ཞིག་རེད་ཅེ་ན། གསལ་བ་
དང་གསལ་བར་འཛིན་མཁན་གསུངས་ན། ཡུལ་གསལ་བ་རིས་སུ་མ་ཆད་པ་
བརྗོད་བྲལ་
59



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དང་དེ་ལ་ཡུལ་ཅན་གྱིས་གསལ་བ་རེད་བསམ་སྟེ་གསལ་བར་འཛིན་མཁན་དང་།
ཡང་དེ་བཞིན་དུ་སྟོང་བ་དང་སྟོང་བར་འཛིན་མཁན་གསུངས་ན། ཡུལ་སྟོང་པ་
ཉིད་དང་དེ་ལ་སྟོང་པ་རེད་བསམ་ནས་སྟོང་པར་འཛིན་མཁན་གྱི་ཤེས་པ་དྲན་འཛིན་གྱི་
རྒྱུད་བྲེང་ངེ་བའམ་དམ་ཧྲིག་གེ་བ་ཞིག་ཡོད་རྒྱུ་དེའི་བབས་ལ་བལྟས་པས་གསུངས་
ན་དེ་ཁོ་རང་ལ་རང་བབས་སུ་བལྟས་ཚེ། གསལ་ཞིང་སྟོང་བའི་བདག་ཉིད་ཅན་གྱི་
ཡུལ་ཞིག་དང་དེར་འཛིན་གྱི་བློ་ཞིག་རིས་ཆད་དུ་གྲུབ་པ་མེད་པར། ཡེ་སྟོང་རྩ་བ་
དང་བྲལ་བ་འཛིན་མེད་རིག་པའི་རང་གཤིས་རྗེན་ལ་བུད་པ། ཕྱིའི་ཡུལ་ལ་མཚན་
མར་མ་བཟུང་། ནང་རྣམ་རྟོག་གི་འགྱུ་འཕྲོ་མ་མཐུད། བྱིང་རྒོད་ཀྱི་དབང་ལ་
མ་སོང་། རེ་དོགས་དགའ་སྡུག་གི་འཁྲིས་མི་གདག ཉམས་ཞེན་འཛིན་གྱི་རྟོད་
ཕུར་ཕྱུང་། དྲན་མེད་རྨོངས་པའི་མུན་པ་སངས་ནས་རྒྱ་ཆེ་ཤལ་ལེ། ཁོངས་
ཡངས་ཁྲོལ་ལེ་བའི་ངང་སྐྱོང་བ་ནི་མདོ་སྔགས་ཐམས་ཅད་ཀྱི་དགོངས་པའི་གནད་
མཐར་ཐུག་གཅིག་ལ་འབབས་ས་བོ་ཡིན་ནི་རེད། གཟུང་འཛིན་དུ་ཞེན་པའི་རྟེན་
ཕུར་ཕྱུངས་ཏེ་གསུངས་ན། ཕྱི་གཟུང་བའི་ཡུལ་སྣང་གཟུགས་སོགས་ལ་མཚན་
མར་འཛིན་པ་དང་། ནང་འཛིན་པ་འཁྲུལ་བ་བློ་ཡི་བཀོད་པ་རྒྱ་འབྱམས་སུ་སོང་བ་
མ་ཡིན་པར། སྣོད་བཅུད་ཀྱི་སྣང་བ་གང་ལ་ཡང་ཆེད་དུ་བཟང་ངན་འདོར་ལེན་དུ་
ཞེན་པའི་རྣམ་ཤེས་ཀྱི་རྟེན་ཕུར་ཕྱུངས་ནས། དམིགས་གཏད་རྩིས་གདབ་འཛིན་
ཞེན་གྱི་སྤུ་རིས་དང་བཅས་བཅོས་དགག་སྒྲུབ་སྤང་ལེན་གྱི་རྩོལ་བ་དོར་ནས། སྒོ་
གསུམ་མ་བཅོས་རང་བབས་སུ་བཞག་ན། བདེ་གསལ་མི་རྟོག་པའི་ཉམས་སྣང་
ལ་དགའ་བྲོད་དང་བདེན་ཞེན་གྱི་དྲི་མ་རང་སར་དག་ནོ། རྗེན་ནེ་ཡེ་རེ་བ་གསལ་
སྟོང་མཐའ་དབུས་དང་བྲལ་བའི། རང་བབས་ལ་ཁོ་ཐག་ཆོད་དེ་དྭངས་སེང་ངེ་བ་
60



སྲིད་པའི་དྲ་བ་གཅོད་པའི་མན་ངག
དེ་ལ་རིག་ངོ་ཞེས་མིང་འདོགས་ཏེ། གསུངས་ན། རིག་པ་དེ་དུས་གསུམ་གྱི་
རྟོག་པའི་ཤུབས་ནས་བུད་དེ་གཟིགས་དང་། རིག་ཆ་རྗེན་པ་གཅེར་བུ་སྣང་སྟོང་སོ་
སོའི་ཕྱོགས་སུ་མ་ལྷུང་བའི་རྗེན་ཡེར་རེ་བ། བཏང་བཞག་དགག་སྒྲུབ་དང་བྲལ་བ།
རྟག་ཏུ་རིག་པའི་རང་ས་བཟུང་ཡང་སྟོང་འཛིན་རིས་ཆད་ཀྱི་མཚན་མས་བསླད་པ་མེད་
པར། ངོ་བོ་སྟོང་རང་བཞིན་གསལ་གསལ་སྟོང་དབྱེར་མི་ཕྱེད་པའི་ཡེ་ཤེས།
རྒྱ་ཆད་ཕྱོགས་ལྷུང་དང་བྲལ་བ། དུས་གསུམ་འཕོ་འགྱུར་མེད་པ། སྟེང་འོག་
ཕྱོགས་མཚམས་སྣང་སྟོང་མཐའ་དབུས་དང་བྲལ་བའི་གནས་ཚུལ་ཇི་བཞིན་པ།
མ་བཅོས་རང་བབས་ཆེན་པོ་ལ་མཁས་པ་བརྒྱ་དང་གྲུབ་ཐོབ་སྟོང་བྱོན་ཀྱང་འདི་ལས་
གཞན་གསུངས་ཡོང་རྒྱུ་ཞིག་ཡོད་ནི་མ་རེད་བསམ་རྒྱུའི་ཁོ་ཐག་ནང་ནས་ཆོད་དེ།
རིག་པ་དྭངས་སང་ངེ་བ། ཡངས་ཁྲོལ་ལེ་བ། རང་ཤར་འཛིན་པ་མེད་པ།
རྒྱ་མཚོ་ལ་གཟའ་སྐར་ཤར་བ་བཞིན་ཡུལ་སྣང་མ་འགག་པར་ཤར་བའི་རང་བྱུང་གི་
ཡེ་ཤེས་མངོན་དུ་གྱུར་པ་དེ་ལྟར། ཉིན་མཚན་དུས་བཞིར་ཉམས་སུ་ལེན་པ་ལ་
གོམས་སོང་ནི་ཡིན་ན། དེར་རིག་ངོ་མཐོང་བ་ཞེས་མིང་འདོགས་ཏེ།
གསུངས་ནི་རེད། རིག་ངོ་མཐོང་ཟེར་རྒྱུ་དེ་ཡང་མིང་གི་བླ་དྭགས་ཙམ་ཞིག་ཡིན་
ནི་རེད་གསུངས་པའི་ཉམས་རེད། འཛིན་པ་ཅན་གྱི་ཉམས་ཀྱི་ཤུན་པ་དང་བྲལ་
བའི་རིག་པ་ཡེ་ཤེས་རྗེན་པར་ཤར་བ་ཡིན་ནོ། །གསུངས་ན། བླང་དོར་རྩོལ་
སྒྲུབ་ཀྱི་འཛིན་པ་དང་ཞེན་པ་ཅན་གྱི་ཉམས་ཀྱི་ཤུན་པ་དང་བྲལ་བའི་རིག་པ།
གྲོལ་རྩལ་རྫོགས་ཆེན་པོ་ཅིར་སྣང་ཡེ་ཤེས་རྗེན་པའི་ངོ་བོར་སྣང་ངོར་ཤར་བ་ཡིན་ནོ་
གསུངས་ནི་རེད། སྤྱིར་ན་ལྟ་བས་ཐག་བཅད་ན། སྒོམ་པས་དེ་ཉམས་སུ་
བླངས་ནས། སྤྱོད་པས་བོགས་དབྱུང་སྟེ། མཐར་ཐུག་གི་འབྲས་བུར་བགྲོད་
ཡེ་
61



རེད།
སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དགོས་ནི་ཡིན་ན། ལྟ་བ་འཆུག་དུས་སྒོམ་པ་འཆུག སྒོམ་པ་འཆུག་དུས་སྤྱོད་
པ་འཆུག་ སྤྱོད་པ་འཆུག་དུས་དེའི་མུར་འབྲས་བུ་དང་བཅས་པ་ཡང་འཆུག་འགྲོ་ནི་
རིག་པ་དང་རྐང་བ་ལྡན་དགོས་ནི་རེད། དེ་ཅི་ཟེར་ནི་རེད་ཅེ་ན།
མིག་ལྟ་བུའི་ལྟ་བས་བལྟས་ནས་རྐང་བ་ལྟ་བུའི་སྒོམ་པས་བལྟ་ས་བོ་ལ་བརྫི་དགོས་ནི་
རེད། མིག་གིས་བལྟས་མེད་སར་རྐང་བས་བརྫིས་ན་ལོག་ནིའི་ཉེན་ཁ་ཡོད་ནི་
རེད། འགའ་རེས་མདོ་སྔགས་གཉིས་ཀྱི་ལྟ་བ་གཅིག་རེད་གསུངས་ནི་ཡོད་ནི་རེད།
དེ་ཚོར་དགོངས་པ་གཞན་ཡོད་རྒྱུ་རེད། རང་ལུགས་ལ་ལྟ་བ་གཅིག་མ་རེད་ཟེར་
དགོས་ནི་རེད། ལྟ་བ་འདི་ལ་ཆོས་ཅན་ལྟ་བའི་ལྟ་བ་དང་། ཆོས་ཉིད་ལྟ་བའི་ལྟ་
བ། རང་རིག་ལྟ་བའི་ལྟ་བ་དང་གསུམ་ཡོད་ནི་རེད། ཆོས་ཉིད་ལྟ་བའི་ལྟ་བ་
གཅིག་ཡིན་ཆོས་ཀྱི་དབྱིངས་གཅིག་རེད། འོན་ཀྱང་ཆོས་ཅན་ལྟ་བའི་ལྟ་བ་གཅིག་
མིན། དཔེར་ན། མིག་གསལ་མི་གསལ་མང་པོས་ཐག་རིང་གི་གཟུགས་ལ་
བལྟས་པ་དང་འདྲ་བར་མཐོང་བ་གསལ་མི་གསལ་ལ་ཁྱད་ཡོད། དེས་ན་གཅིག་
མིན་གསུངས་ནི་རེད། མན་ངག་གཉིས་པ་འདི་ཉིད་ཀྱི་འགག་བསྡུ་བ་ནི།
འདི་ལ་སྲིད་པའི་དྲ་བ་གཅོད་པའི་མན་ངག་ཅེས་བྱའོ། །གསུངས་ན། སྣང་
སྲིད་གཞིར་བཞུགས་ཡེ་ནས་དེ་ལྟར་ཡིན་པའི་བདག་ཉིད་དེ་ལ།
གཞི་གྲོལ་གྱི་
ཚུལ་གྱིས་ཉམས་སུ་ལེན་ཚུལ་འདི་ལ། སྲིད་པའི་དྲ་བ་རྒྱུ་མ་རིག་པ་དང་ཀུན་གཞི་
འབྲས་བུ་འཁོར་བའི་འཁྲུལ་སྣང་ཐམས་ཅད་མ་སྤངས་རང་སར་གྲོལ་བའི་མན་ངག་
ཅེས་བྱའོ། །གསུངས་ན། སྟོང་རྐྱང་ཅང་མེད་ལ་སེམས་བཟུང་ན་གཟུགས་
མེད་ཁམས་ཡན་ལ་མི་འཕགས། གསལ་ཆ་རིས་ཆད་ལ་སེམས་བཟུང་ན་
གཟུགས་ཁམས་ལས་ཡར་མི་འཕགས་པ་ཡིན་པས། སྲིད་པའི་དྲ་བ་ཆོད་ཡོད་ནི་
62



མཁའ་ལྟར་མཉམ་པ་ཉིད་ལ་གནས་པའི་མན་ངག་
མ་རེད། དེ་གཉིས་ཀ་གང་ཅན་པོ་ཡིན་ཀྱང་ཀུན་གཞིའི་རྣམ་ཤེས་ཀྱི་ཁམས་ལ་
གཟུང་འཛིན་གྱི་རྩལ་ཕྲ་མོ་ཞིག་ཞུགས་ནས་བསླད་སྐྱོན་ཐེབས་སོང་ནི་བོ། སྲིན་
བུའི་ཁ་ཆུའི་དར་སྐུད་ཀྱིས་རང་གིས་རང་འཆིང་ནི་འདྲ་ཞིག་བྱས་ནས། གཟུང་
འཛིན་གྱིས་བཅིངས་ཏེ་མ་ཐར་ནི་ཡིན་ན། གཟུང་འཛིན་ལ་ཞེན་པའི་རྣམ་ཤེས་ཀྱི་
རྟེན་ཕུར་རྟ་འདོགས་པའི་རྟོད་ཕུར་འདྲ་བོ་དེ་ཕྱུང་བས། རིག་པ་གསལ་སྟོང་བརྗོད་
མེད་ཀྱི་ངང་མངོན་དུ་གྱུར་བ་དེ་ལ་སྲིད་པའི་དྲ་བ་གཅོད་པའི་མན་ངག་གསུངས་ནི་
རེད། མན་ངག་གཞུང་གི་དངོས་བསྟན་གྱི་རྩ་བའི་ས་བཅད་གཉིས་པ་སྲིད་པའི་དྲ་
བ་གཅོད་པའི་མན་ངག་སོང་ནི་རེད།
མཁའ་ལྟར་མཉམ་པ་ཉིད་ལ་གནས་པའི་མན་ངག་
ད་གསུམ་པ་མཁའ་ལྟར་མཉམ་པ་ཉིད་ལ་གནས་པའི་མན་ངག་བསྟན་པ་ནི།
དེ་བཞིན་དུ་ཡིད་དཔྱོད་ཉམས་ཀྱི་སྐྲུན་པ་སྣ་ཚོགས་དང་བྲལ་བའི་རིག་པ་འབྲས་སྣེའུ་
ལྟ་བུ། ཞེས་གསུངས་ཏེ། གོང་དུ་བཤད་པ་ལྟར་འཁོར་འདས་གཞི་གྲོལ་གྱི་
ཉམས་ལེན་ཚད་དུ་འཁྱོལ་ཞིང་ཚུལ་བཞིན་དུ་གོམས་པས། ཡིད་དཔྱོད་མཚན་
མའི་དམིགས་གཏད་ཅན་གྱི་བློ་དང་། བདེ་གསལ་མི་རྟོག་སོགས་ཀྱི་ཉམས་ཀྱི་
སྐྲུན་པའམ་ཤུན་པ་སྣ་ཚོགས་གསུངས་ན། བདེ་ཉམས་ཞེན་པ་ཅན་དང་གཅིག་
གསལ་ཉམས་འཛིན་པ་ཅན་དང་གཉིས། མི་རྟོག་པའི་ཉམས་གཡོ་མེད་དང་
གསུམ། དེ་བཞིན་དུ་བྱིང་རྒོད་འཐིབ་གསུམ་ལ་སོགས་པའི་ཉམས་ཀྱི་ཤུན་པགས་
འདྲ་བོ་ཡོད་ཉན་ནི་མ་རེད། རིག་པ་གཅེར་བུ་རྗེན་ན་འབུད་དགོས་ནི་རེད། དེ་
63



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བུད་མ་ཐུབ་ན་སྐྱོན་ཅི་ཞིག་འཇུག་ནི་རེད་ཅེ་ན། དཔེར་ན། བདེ་བར་གོལ་ན་
འདོད་ཁམས་དང༌། གསལ་བར་གོལ་ན་གཟུགས་ཁམས། མི་རྟོག་པར་གོལ་
ན་གཟུགས་མེད་ཁམས། རྒྱུ་སྙོམས་འཇུག་གི་བསམ་གཏན་ལ་གོལ་སོང་ན་
འབྲས་བུ་སྐྱེ་བའི་བསམ་གཏན་ལ་ཉིང་མཚམས་སྦྱར་འགྲོ་རྒྱུ། དེ་ལྟ་བུའི་སྒོམ་པ་
གོལ་ཤོར་ནོར་གསུམ་གྱི་འཕྲང་ཡོད་ནི་རེད། དེ་ལྟ་བུའི་རྣལ་འབྱོར་ལམ་གྱི་
གནས་སྐབས་ཀྱི་ས་ཐག་རིང་ལ་སོང་ན་ལམ་བདེ་གཟར་སྣ་ཚོགས་ལ་འཕྲད་པ་དང་
འདྲ་བའི་ཉམས་ཀྱི་ཞེན་པ་སྣ་ཚོགས་ཟད་དེ་ཆོས་ཟད་ཀ་དག་ཆེན་པོའི་གཞི་ཀློང་དུ་
ཐིམ་པས། མ་དག་འཁྲུལ་སྣང་ཐམས་ཅད་བྲལ་བའི་ནང་གསལ་གཞོན་ནུ་བུམ་པ་
སྐུའི་མཁྱེན་ཆ། ཕྱིར་གསལ་རིག་པའི་སེམས། འབྲས་ཀྱི་སྣེའུ་འམ་ཤུན་པ་
མེད་པའི་འབྲས་རྗེན་པ་ལྟ་བུ་ཆོས་ཉིད་ཀྱི་རང་བབས་རང་གསལ་གྱི་སྒོ་ནས་ངོས་ཟིན་
པར་བྱའོ། །གསུངས་ན། ཡིད་དཔྱོད་ཉམས་ཀྱི་སྤུན་པ་དང་བྲལ་བའི་ཆོས་སྐུ་
མཐའ་བྲལ་ཟང་ཐལ་གྱི་ཡེ་ཤེས་དེ་ལས་རང་སྣང་གཉིས་སུ་མ་ཡིན་པའི་ལོངས་སྐུའི་
བཀོད་པ་དང་གཞི་སྣང་འགྲོ་བའི་ཁམས་ལ་གང་འདུལ་དེར་སྟོན་དུ་རང་གསལ་གྱི་སྒོ་
ནས་སྣང་བ་སྤྲུལ་སྐུའི་ཡེ་ཤེས་མངོན་དུ་སྣང་བ་འབྲས་བུའི་ཚད་དེ་ཉིད་ངོས་ཟིན་པར་
བྱའོ། །ཞེས་རིག་པའི་བབ་ངོ་ཤེས་པ་ཙམ་གྱིས་མི་ཆོག་པར་དེ་གའི་ངང་དུ་གོམས་
པའི་གནས་ཆ་བརྟན་དགོས་པས། ཤེས་པ་རང་བབ་བཞག་པའི་དྲན་རྒྱུན་མ་
ཡེངས་པར་སྐྱོང་བ་གལ་ཆེ། ཞེས་གསུངས་ཏེ། བསལ་བཞག་བྲི་གང་དང་
བྲལ་བའི་རིག་པའི་བབ་ངོ་ཤེས་ནས་ངོ་འཕྲོད་པ་ཙམ་གྱིས་མི་ཆོག་སྟེ། མདོ་ལས།
ཆུ་ནི་མཐོང་དང་ཐོས་པ་ཡིས། །མ་བཏུང་སྐོམ་ནི་མི་སེལ་བཞིན། །མ་སྒོམ་
ཆོས་ཀྱང་དེ་དང་འདྲ། །གསུངས་ནི་རེད། དེ་ཡིན་ན་སྐོམ་པའི་གདུང་བ་སེལ་
64



མཁའ་ལྟར་མཉམ་པ་ཉིད་ལ་གནས་པའི་མན་ངག
དགོས་ན། ཆུ་མཐོང་བས་ཕན་པ་ཡོད་ནི་མ་རེད། ཁོག་ལ་སོང་ན་ད་གཟོད་
སྐོམ་སེལ་ནི་རེད། ཀུན་མཁྱེན་འཇིགས་བྲལ་གླིང་པས། རིག་ངོ་འཕྲོད་ཀྱང་
དེ ་ངང་མ་བསྒོམས་ན། །རྣམ་རྟོག་དགྲས་ཁྱེར་གཡུལ་ངོའི་བུ་ཆུང་
བཞིན། །གསུངས་པ་ལྟར། རྐྱེན་དང་འཕྲད་ཚེ་ཚུགས་ཐུབ་ནི་མ་རེད།
ལས་ཉོན་འཁྲུལ་བའི་སྣང་བ་དབྱིངས་སུ་ཞི་བའི་ཐབས་ལ། འབད་པ་བརྒྱ་ཕྲག་
གིས་བརྩོན་ནས་བསྒོམ་དགོས་ནི་རེད། གཞི་རང་གནས་ཀྱི་ཡེ་ཤེས་གདོད་ནས་
འགྱུར་བ་མེད་པ་ཉི་མ་ལྟ་བུའི་ཆ་དེ་ལ། སྤང་བྱ་གློ་བུར་འཕྲལ་བྱུང་གི་དྲི་མ་སྤྲིན་
ལྟ་བུའི་སྒྲིབ་གཡོག་དང་བྲལ་བ་དག་པ་གཉིས་ལྡན་གྱི་རང་བཞིན་བརྟན་པོ་རང་
ཚུགས་ཐུབ་ནི་ཞིག་མངོན་དུ་གྱུར་དགོས་པས། སྤྱོད་ལམ་རྣམ་བཞི་ལ་སོགས་པ་
དུས་དང་རྣམ་པ་ཀུན་ཏུ་སེམས་འཁྲུལ་བའི་དབང་དུ་ཤོར་གྱིན་ཡོད་མེད་དྲན་པས་རྒྱང་
འཚོ་བྱས་ཏེ། སྣང་ན་སྣང་བའི་ཐོག འགྲུས་ན་འགྱུ་བའི་ཐོག གནས་ན་
གནས་བའི་ཐོག་དེ་ལ་ཤེས་པ་རང་བབས་སུ་མ་བཅོས་པར་ཅོག་གེར་བཞག་པས།
ཡེངས་འཁྲུལ་འདྲེས་མ་མ་ཡིན་པར་དྲན་པའི་རྒྱུན་མི་ཆད་ནས་བསྐྱང་བྱ་སྐྱོང་བྱེད་
གཉིས་མེད་ཀྱི་རིག་ངོ་རྗེན་པར་བསྐྱངས་ཐུབ་རྒྱུ་ཡིན་ན། ཡུལ་སྣང་ཐམས་ཅད་སྒྱུ་
མའི་དཔེ་བརྒྱད་ཀྱི་རོལ་བར་རྡོ་ཚན་གྱི་སྟེང་དུ་ཁ་བའི་འདབ་མ་ཕོག་པ་འདྲ་ཞིག་གིས་
རང་གྲོལ་དུ་སོང་ནས་འཛིན་ཞེན་ནམ་མཁའི་བྱ་རྗེས་ལྟར་དག་སོང་དུས། འཛིན་
མེད་རང་བཞག་གི་ངང་ནས། སྤྱོད་པ་དང་སྣང་བ་སྣ་ཚོགས་ལ་རྩལ་སྦྱང་ཐུབ་རྒྱུ་
དེ་གལ་ཆེན་ཞིག་རེད། ཉམས་ལ་འདྲ་མི་འདྲ་ཤར་ནི་རེད། རྣལ་འབྱོར་བའི་
ཉམས་ལ་མི་ཤར་རྒྱུ་ཞིག་དང་དབྱར་ཁའི་སྤང་ལ་མི་སྐྱེ་རྒྱུ་ཞིག་ཡོད་ནི་མ་རེད།
འོན་ཀྱང་ཉམས་གཅིག་གི་ཐོག་ཏུ་འདུག་ནི་མ་རེད། ཉམས་ན་བུན་དང་འདྲ་སྟེ་
65



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཡལ་ནས་འགྲོ་གསུངས་ནི་རེད། ཉམས་རྟོགས་པ་གཉིས་ཀ་ཁ་ཁ་རེད། དེ་
ལྟར་སྐྱོང་དུས་རེས་ཅི་ཡིན་མེད་པའི་མི་རྟོག་ཆུན་པོ། གསུངས་ན། གོང་དུ་
བཤད་པ་ལྟར་ཐོས་བསམ་གྱིས་མཐའ་རྒྱ་བཅད་ནས། མན་ངག་ལ་ཐེ་ཚོམ་
བསལ། མི་མེད་ཀྱི་དབེན་པ་བསྟེན། སྨྲ་བརྗོད་ཀྱི་ཞེན་པ་བོར།	གཏད་
མེད་ཀྱི་སྤྱོད་པ་བསྐྱངས། སྣང་སེམས་ལ་རང་དབང་འབྱོར་བའི་སྤྱོད་པའི་རྒྱལ་པོ་
བདུན་གྱི་ངང་བསྐྱངས་དུས། རེས་ཅི་ཡིན་འདི་ཡིན་མེད་པའི་མི་རྟོག་ཆུན་པོ།
རྨུན་པོ་གསུངས་ན་གླེན་ཐོམ་མེ་བ་རིག་པའི་དྭངས་ཆ་དང་གསལ་ཆ་གཉིས་ཀ་མི་ཐོན་
པའི་གཉིད་མཐུག་གི་སྐབས་ལྟ་བུ་ཡོང་རྒྱུ་ཡོད་ནི་རེད།
དེའི་སྐབས་ལ་དེ་སེལ་
བའི་ཐབས་སུ། གེགས་སེལ་ཅི་ཞིག་དགོས་ནི་རེད་ཟེར་ན། རང་སེམས་འདི་
ཉིད་ཨ་ཡིག་དཀར་པོའི་རྣམ་པར་ཚངས་པའི་བུ་ག་ནས་ཡར་ལ་ཐོན་ནས། ནམ་
མཁའ་ན་ལིང་ངེར་འདུག་པ་དེར་སེམས་གཏད། བལྟ་སྟངས་ཡང་ནམ་མཁར་
ཡར་གཏད་ནས།	ངག་ནས་ཨ་ཞེས་བརྗོད་དགོས་ནི་རེད།
ཀྱང་ཇེ་མཐོ་ཇེ་མཐོར་སོང་ནས་མི་སྣང་བར་གྱུར་བར་སེམས་གཏད་དགོས་ནི་རེད།
དེས་ཅི་ཞིག་ལ་ཕན་ཐོགས་ནི་རེད་ཅེ་ན། རྨོངས་ཤིང་མུན་པའི་ཆ་དེ་སངས་ནས་
རིག་ངོ་རྗེན་པར་འཆར་རྒྱུ་ལ་ཕན་ཐོག་ཡོད་གསུངས་ནི་རེད། དེ་ལ་སོགས་པའི་
གེགས་སེལ་སྣ་ཚོགས་གསུངས་ཡོད་ནི་རེད། རེས་ལྷག་མཐོང་གི་དྭངས་ཆ་ཐོན་
པའི་མི་རྟོག་ཟང་ཐལ། གསུངས་ན། སྐབས་རེས་འགར་ལྷག་མཐོང་གི་རང་
ངོ་ཤེས་པའི་དྭངས་ཆ་ཐོན་པས། ཤེས་པ་གང་དུ་ཡང་མི་རྟོག་པའི་ངང་དེ་ནས།
འཛིན་ཞེན་རང་སར་གྲོལ་ཏེ་སྟོང་སང་ངེ་། ཟང་ཐལ་ལེ། དྭངས་གསལ་ལེ།
ཡང་ཁྲོལ་ལེར་སོང་ནས་རྒྱ་ཆད་ཕྱོགས་ལྷུང་དང་བྲལ་བའི་རིག་ངོ་རྗེན་པ།
མ་
66



མཁའ་ལྟར་མཉམ་པ་ཉིད་ལ་གནས་པའི་མན་ངག
སྐྱེས་དོན་གྱི་ཡེ་ཤེས་མངོན་དུ་གྱུར་རྒྱུ་དང་།
ཡང་སེམས་ནམ་མཁར་ཐིམ་སོང་
ནིའི་སྣང་བ་དང་། ལུས་གཞི་མེད་དུ་ཡལ་སོང་བའི་སྣང་བ། ལོ་མང་པོར་ཏིང་
ངེ་འཛིན་དེའི་ངང་ལ་གནས་ཐུབ་པའི་སྣང་བ། རྣམ་རྟོག་ཤར་ལོང་མེད་པར་ཏིང་ངེ་
འཛིན་གྱི་ངང་དུ་ཐིམ་སོང་བའི་སྣང་བ་ལ་སོགས་པ་བྱུང་ན་དེ་ལ་མཆོག་འཛིན་གྱི་བློ་
སྤངས་ནས་བླ་མའི་མན་ངག་བཞིན་ཉམས་སུ་མ་བླངས་ན། དང་པོའི་དུས་སུ་
ལམ་ཡང་དག་ཡིན་ན་ཡང་། མཐའ་མར་སྐྱོན་གྱིས་བསྒྱུར་ནས་ཕྱིན་ཅི་ཁར་གྱུར་
ནས། ཁམས་གོང་མར་གོལ་བ་ལ་སོགས་པའི་གོལ་ཤོར་ནོར་གསུམ་གྱི་སྐྱོན་
བསལ་དགོས་ནི་རེད། རེས་བདེ་ཉམས་ཞེན་པ་ཅན། གསུངས་ན་ཡང་སྐབས་
རེས་འགར་བདེ་ཉམས་ཞེན་པ་ཅན་ཉམས་དེ་དང་འབྲལ་མི་བྲ་བ་ལྟ་བུ་ཤར་ཡོང་ན།
དེ་དུས་གློ་བུར་དུ་ཕཊ་སྒྲ་དྲག་པོ་བརྗོད་དགོས་ནི་རེད། ཐབས་ཤེས་འབྲེལ་བའི་ཡི་
གེའི་སྒྲ་གདངས་ཕཊ་སྒྲ་དྲག་པོ་དེ་བརྒྱབ་པས་བདེ་སྟོང་གཉིས་སུ་མེད་པའི་ཡེ་ཤེས་
ཟང་ཐལ་གྱི་རིག་པ་ལྷག་གེར་འཆར་བ་ཡིན་པས། དེའི་ངང་སྐྱོང་དགོས་ནི་རེད།
རེས་བདེ་ཉམས་ཞེན་མེད། གསུངས་ན། ཡང་མཚམས་རེར་སྣང་བ་ཐམས་
ཅད་པོ་དགའ་བདེའི་ཚོར་བ་སྐྱིད་པའི་རྐྱེན་དུ་སྣང་རྒྱུ་དང་། ཚོར་བ་བདེ་བ་ལུས་
སེམས་ཀྱིས་མི་བཟོད་པ་སྐྱེ་རྒྱུ་སོགས་ཅི་ཞིག་ཤར་ཡང་དངོས་གཞི་ལྟ་བས་ས་ཟིན་
པར་བྱེད་དགོས་ནི་རེད། དགའ་ཞེན་རང་ཁ་མའི་དབང་དུ་སོང་ན་འདོད་ཁམས་སུ་
གོལ་བར་གསུངས་ཡོད་ནི་རེད། རེས་སྣ་ཚོགས་གསལ་ཉམས་འཛིན་པ་ཅན།
གསུངས་ན། ཡང་མཚམས་མཚམས་དང་སྐབས་རེས་འགར་སྣང་བ་སྣ་ཚོགས་
ཤར། ཤར་རྒྱུ་དེ་ཡང་གསལ་བའི་ཉམས་འཛིན་པ་ཅན་འདྲ་བྱུང་ན། རུ་ཤན་གྱི་
སྤྱོད་པས་ཉམས་སུ་བླངས་ཏེ་བླང་དོར་མེད་པའི་སྤྱོད་པ་སྤྱད་ན། གེགས་སེལ་དུ་
67



རིག་གིན་འདུག་རྒྱུ།
སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
འགྲོ་རྒྱུ་དེ་མོ་ཡིན་ནི་རེད།
རེས་དྭངས་གསལ་རྟོག་མེད་འཛིན་བྲལ།
གསུངས་ན། སྐབས་རེས་འགར་ཉམས་དྭངས་ཤིང་གསལ་བ། རྟོག་མེད་
འཛིན་པ་དང་བྲལ་བ།
ཕ་རོལ་པོ་མི་གཞན་གྱི་སེམས་ཤེས་སྣང་ཤར་རྒྱུ། རང་
ལུས་དང་གནས་ཁང་རི་བྲག་སོགས་ཀྱི་དངོས་པོ་སྒྲིབ་མེད་དུ་མཐོང་རྒྱུ།
ཞལ་མཇལ་བ། རང་གཞན་གྱི་སྔོན་གནས་དང༌། ཕྱི་མའི་སྐྱེ་གནས་སོགས་
མཚམས་རེར་སྣང་བ་ཐམས་ཅད་ཡི་གེ་དང་བརྡ་སྣ་ཚོགས་
སུ་ཤར་ནས་མདོ་སྔགས་རིག་གཞུང་ཐམས་ཅད་ཐོགས་མེད་དུ་རྩོམ་ཐུབ་སྙམ་ཤར་རྒྱུ།
དུས་གསུམ་གྱི་བླང་དོར་སྟོན་པའི་ལུང་བསྟན་ལ་ཐོགས་པ་མེད་པར་ས་ལེར་སྣང་བ་
ལ་སོགས་པ་ཅི་ཞིག་ཤར་གྱིན་བསྡད་ཀྱང་། དེ་ལ་དགའ་ཞེན་སྤངས་ནས་རིག་
པའི་བཙན་ས་འཛིན་དགོས། དེ་དུས་སུ་ཨ་འཐས་བདེན་ཞེན་གྱི་དབང་དུ་སོང་ན་
གཟུགས་ཁམས་སུ་གོལ་བར་གསུངས་ཡོད་ནི་རེད། རེས་རྩུབ་ཉམས་མི་སྡུག་པ།
གསུངས་ན། སྐབས་རེས་འགར་སྔར་དང་མི་འདྲ་བར་གདུག་རྩུབ་ཀྱི་ཉམས་མི་
སྡུག་པའམ་ཁྲོ་ཞིང་སྡང་བའི་རྣམ་པ་ཅན། རང་རྒྱུད་སྔར་དང་མི་འདྲ་བར་གནས་
འགྱུར་ནས་མི་མཐུན་པའི་རྐྱེན་ཆུང་ཆུང་རེ་ལ་བརྟེན་ནས་ཁྲོ་བ་དང་། མཐུན་པའི་
རྐྱེན་ཟས་གོས་ནོར་རྒྱན་ལ་སོགས་པ་ཇི་ལྟར་ཕུན་སུམ་ཚོགས་ཀྱང་ཡིད་མི་དགའ་ནི།
སེམས་མི་བདེ་ནི། འདུག་ས་གཅིག་ལ་འདུག་མི་ཚུགས་པར་འགྲོ་སྣང་ཤར་གྱིན་
འདུག་རྒྱུ། གཞན་ཕ་རོལ་པོ་ཐམས་ཅད་ཀྱིས་རང་ཉིད་ལ་ངན་པ་ཞིག་བཤད་ཀྱིན་
མེད་ཀྱང་ཡོད་སྣང་ཤར་ནི། ཐམས་ཅད་ཀྱིས་རང་ཉིད་ལ་སྐྱོན་བརྗོད་དང་སྡང་
སེམས་བཅངས་ཀྱིན་ཡོད་ནིའི་སྣང་བ་ཤར། ཉམས་ལེན་གང་བྱས་ཀྱང་རྣམ་རྟོག་
གི་ཁ་སྣོན་དུ་འགྱུར་སྣང་ཤར་རྒྱུ། ཐན་ཆོས་ལ་ཡང་ཞེ་སྡང་སྐྱེ་རྒྱུ་སོགས་ཀྱི་
68



མཁའ་ལྟར་མཉམ་པ་ཉིད་ལ་གནས་པའི་མན་ངག་
ཉམས་ཤར་དུས་འགའ་རེ་དེའི་ཐོག་ནས་སྨྱོས་འགྲོ་ནི་ཡང་ཡོད་ནི་རེད། དེ་དུས་
མཉམ་པར་བཞག་ནས་གྲིམ་ལྷོད་རན་པོ་ཞིག་གི་ཐོག་ནས་རིག་ངོ་བསྐྱངས། རྗེས་
ཐོབ་ཏུ་སྣང་བ་གང་ཤར་ཐམས་ཅད་ཉམས་ཀྱི་སྣང་བ་ཡིན་ནོ་ཤེས་པར་བྱས་ནས། །
སྣང་སྲིད་ཐམས་ཅད་བླ་མའི་རྣམ་རོལ་དུ་བསྒོམས་ནས། དག་སྣང་སྦྱང་རྒྱུ་གལ་
ཆེ་གསུངས། དེ་འདྲར་གོལ་སོང་ན་གདུག་རྩུབ་ཅན་གྱི་འདྲེ་ངན་དུ་སྐྱེ་བའི་ཉེན་ཁ་
ཡོད་གསུངས་ནི་རེད། རེས་འཇམ་ཉམས་ཡིད་འོང་། གསུངས་ན། གོང་
གི་དེ་ལས་ལྡོག་ནས་མཚམས་རེས་འགར་ཉམས་འཇམ་པོ་ཡིད་དུ་འོང་བ།	ཡིད་
མི་བདེ་བ་དང་ཞེ་སྡང་མེད་ནི། གང་ན་བསྡད་ཀྱང་སྐྱིད། སུ་དང་འགྲོགས་ན་
མཐུན། ཐམས་ཅད་པོ་རང་ཉིད་ལ་དགའ་བཞིན་ཡོད་སྣང་དང་ཐམས་ཅད་ཀྱིས་
རང་ཉིད་ལ་བསྟོད་བསྔགས་ཏག་ཏག་བྱེད་ཀྱིན་ཡོད་ནིའི་སྣང་བ་ཤར་རྒྱུ།
ཟད་ཅིག་བསྒོམས་ཀྱང་ཡར་སྐྱེད་ཡོད་སྣང་ཤར་རྒྱུ། ནད་གདོན་དང་བར་ཆད་ཀྱི་
རིགས་རྨེག་མེད་དུ་གྱུར་སྣང་ཤར་རྒྱུ་དེ་འདྲ་ཡོང་ན་དེ་དག་ལ་ཞེན་པ་མེད་པར་ཏིང་ངེ་
འཛིན་གྱི་ངང་བསྐྱང་ཐུབ་དགོས་གི དེ་དུས་ཞེན་མེད་ཀྱི་ངང་སྐྱོང་མ་ནུས་པར་དེར་
གོལ་སོང་ན་འདོད་ལྷའི་གནས་སུ་སྐྱེ་བ་ལེན་འགྲོ་བར་གསུང་ཡོད་ནི་རེད། རེས་
རྣམ་རྟོག་ཆེས་འཚུབ་ཆེ་བའི་ཕྱིར་འབྲངས་ནས་སྒོམ་སྟོར་བ། ཞེས་གསུངས་ན།
ཡང་དུས་རེས་འགའི་སྐབས་སུ་རིག་ངོ་སྐྱོང་བཞིན་ཡོད་ནིའི་སྐབས་སུ་རྣམ་རྟོག་མང་
པོ་ཞིག་གཅིག་ཐོག་ཏུ་གཅིག་འཕྲོས་ཏེ། འཚུབ་ཆེ་བའི་རྣམ་རྟོག་འདྲ་མི་འདྲའི་རྗེས་
དེད་དེ་དེའི་ཕྱིར་འབྲངས་ནས་རིག་ཐོག་ཏུ་མི་འདུག་པར་སྒོམ་སྟོར་བའམ་སྒོམ་བོར་བ་
དེ་འདྲ་ཡོང་བའི་སྐབས་སུ་ས་སྟོང་ལུང་སྟོང་དུ་སོང་སྟེ་ཁ་ནས་གཏམ་གང་དྲན་སྣ་
ཚོགས་སྨྲ་ཞིང་།
ཡིད་ཀྱིས་རྣམ་རྟོག་མང་པོ་ཆེད་དུ་ཡར་བསླངས་པས།
69



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མཐར་རྣམ་རྟོག་འཕྲོ་མི་བསམ་པར་འཕྲོ་རོགས་མི་བྱེད་པ་དེ་འདྲ་བྱུང་དུས།
ངོ་བསྐྱངས་བས་རང་སར་གནས་ཐུབ་ནི་ཞིག་ཡོང་གསུངས་ནི་རེད། རེས་འཐིབ་
དྭངས་མི་ཕྱེད་པས་རྙོག་པ་ཅན་སོགས། གསུངས་ན། ཡང་སྐབས་རེས་
འགར་འཐིབ་ཆ་དང་དྭངས་ཆ་གཉིས་ཀ་ཁ་ཁ་འབྱེད་མི་ཐུབ་པར་དབྱེ་བ་མི་ཕྱེད་པའི་
རྙོག་པ་ཅན། རིག་པ་དང་ཀུན་གཞི་དྭངས་སྙིགས་འབྱེད་མི་ཐུབ་པར་ཉོག་སོང་ནིའི་
ག་པ་ཅན་དེ་འདྲ་བྱུང་ན། ཡང་གེགས་སེལ་དུ་སྐབས་སུ་རི་མཐོན་པོའི་རྩེ་
སོགས་ལ་སོང་ནས། ཁ་ནས་ཧ་སྒྲ་དྲག་པོ་དང་བཅས་ཏེ་རླུང་རོ་ཕྱིར་ལ་འཕང་སྟེ།
སྣང་ཐོག་ཏུ་ཅེར་གྱིས་གཏད་ནས་བསྒོམ་ན་རིག་པའི་གསལ་ངར་ཐོན་ཏེ་ཞི་ལྷག་ཟུང་
འཇུག་གི་ལམ་རྒྱུད་ལ་སྐྱེ་བར་འགྱུར། གསུངས་ཡོད་ནི་རེད། ཐོག་མེད་ནས་
གོམས་པའི་རྣམ་རྟོག་དང་ལས་རླུང་གི་རྦ་རླབས་སྣ་ཚོགས་ངེས་པ་དང་ཚད་བཟུང་
མེད་པར་འབྱུང་བ་ནི། ལམ་རིང་བོར་ཞུགས་པས་བདེ་གཟར་སྣ་ཚོགས་ཀྱི་གནས་
མཐོང་བ་དང་འདྲ་བས་གང་ཤར་ཆེད་འཛིན་མེད་པར་རང་ལམ་བསྐྱང་།
གསུངས་ན། འཁོར་བར་འཁོར་བའི་ཐོག་མེད་ཀྱི་དུས་ནས་ད་ལྟའི་བར་དུ་གོམས་
སོང་བའི། རྣམ་རྟོག་དང་ལས་རླུང་བློ་ངན་གོམས་ཀྱི་བག་ཆགས་ཤོག་བུ་དྲིལ་
ལམ་ལ་རྒྱུག་པ་ལྟ་བུའི་རྦ་རླབས་སྣ་ཚོགས་གང་ཟག་སོ་སོའི་ཁམས་ཀྱི་བྱེ་བྲག་གིས་
ཉམས་སྣ་ཚོགས་པ། ། འདི་རེད་ཅེས་གཅིག་ཏུ་ངེས་པ་ཅན་དང་། དེ་རེད་ཅེས་
མཐའ་གཅིག་ཏུ་ཚད་བཟུང་མེད་པར་འབྱུང་བ། དཔེར་ན། ས་ཐག་རིང་དུ་འགྲོ་
བའི་འགྲུལ་བ་བཤུལ་ལམ་རིང་པོར་ཞུགས་པའི་གང་ཟག་གིས་ལ་མཐོན་པོའི་རྩེ་མོར་
གྱེན་དུ་བགྲོད་དགོས། ཐུར་རིང་བོའི་གཞུང་ལ་ཐུར་དུ་འབབ་དགོས། ཐང་ཆེན་
པོའི་དཀྱིལ་གཤགས།
རྩིབ་རིང་པོ་འཕྲེད་ཀྱིས་བཅད་དེ་ལམ་བདེ་གཟར་སྣ་
70



མཁའ་ལྟར་མཉམ་པ་ཉིད་ལ་གནས་པའི་མན་ངག་
ཚོགས་ཀྱི་གནས་མ་མཐོང་བར་ས་ཐག་རིང་ལ་མི་སླེབས་པ་དང་འདྲ་བས། གང་
ཤར་ཆེད་འཛིན་མེད་པར་རང་ལམ་བསྐྱང་། ཞེས་གསུངས་ན། སྣང་བ་གང་
ཅན་པོ་ཤར་གྱིན་སྣང་གིན་བསྡད་ཀྱང་དེ་ལ་དགའ་སྡུག་དང་རེ་དོགས་མེད་པར་བདེན་
མེད་རྨི་ལམ་གྱི་རང་བཞིན་དུ་ཐག་བཅད་ནས་ག་ལེར་ལྷོད་ལ་འབེབ་དགོས་ནི་རེད།
ཉམས་བཟང་ངན་གང་ཤར་ཡང་དེར་ཞེན་རྒྱུ་དང་དེའི་རྗེས་སུ་འདེད་རྒྱུ། དེའི་
གཉེན་པོ་ཆེད་དུ་བསྟེན་རྒྱུ་དེ་འདྲ་མི་བྱེད་པར་ལྷོད་ལ་འཇོག་དགོས། ལས་ཀྱི་
འཕེན་པ་རྒྱང་རིང་བས། །སྐྱིད་སྡུག་སྣ་ཚོགས་ད་གཟོད་འོང་།	།འབྱོར་ཡང་
དྲེགས་པ་མི་བྱ་ཞིང་།
།རྒུད་ཀྱང་ཞུམ་པར་མི་བྱའོ།
།གསུངས་ནི་རེད།
རྣམ་རྟོག་ཟེར་རྒྱུ་འདི་བཙན་གྱིས་བཀག་ན་ཁོག་ནི་མ་རེད། ཆུ་ཆེན་པོའི་འོལ་ཁ་དེ་
བཀག་ན་ཁེག་རྒྱུ་ཞིག་ཆེ་ཡིན་ཇེ་སྡུག་ཡིན་ནི་རེད། དེས་ན་སྐྱིད་སྡུག་གང་བྱུང་
ཡང་ག་ལེ་སོས་དལ་མོ་བྱེད་དགོས་ནི་རེད། རྣམ་རྟོག་ཤར་ཚད་ལ་ཆེད་འཛིན་
མེད་པར་རིག་པ་སྟོང་གསལ་བརྗོད་མེད་རྩོལ་བྲལ་ཅོག་བཞག་ཆེན་པོའི་རང་ལམ་
བསྐྱངས་ནས་ཉམས་སུ་བླང་།། འདིའི་སྐབས་སུ་བླ་མ་ལ་གསོལ་བ་འདེབས།
དད་པ་དང་མོས་གུས་དྲག་པོ་བྱེད་རྒྱུ་གལ་ཆེ་ནི་རེད། མོས་གུས་དད་པའི་སྣང་བ་
ལ། །རིག་པ་རང་བྱུང་འགག་མེད་གསལ། །གསུངས་ནི་རེད། བླ་མའི་
ཐུགས་དང་རང་སེམས་དབྱེར་མེད་དུ་བསྲེས། ཉམས་གང་ཤར་ན་ཡང་དེ་ལ་བླང་
དོར་དང་ཆེད་འཛིན་མེད་པར་རིག་པའི་རང་ས་བཟུང་།
བརྩོན་པ་མ་ཞན་ན། ཉམས་རྟོགས་རིམ་གྱིས་སྐྱེས་པ་དང་ཉམས་རྟོགས་ཀྱི་ཡོན་
ཏན་ཡང་རིམ་གྱིས་འཕེལ་རྒྱུ་ཅན་ཞིག་ཡིན་ནི་རེད།
ལྷག་པར་མ་གོམས་པའི་
དུས་ན་རྣམ་རྟོག་སྣ་ཚོགས་མེ་ལྟར་འབར་བ། གསུངས་ན། ལས་དང་པོ་བའི་
རང་ལམ་བསྐྱང་རྒྱུར་
71



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
སྐབས་ལྟ་བུར་ལྷག་པར་དུ་ཞི་ལྷག་ཟུང་འབྲེལ་གྱི་ལམ་ལ་ཡུན་རིང་དུ་གོམས་འདྲིས་
མ་སོང་བར་མ་གོམས་པའི་གནས་སྐབས་ན། སྒོམ་གྱི་མགོ་ཟིན་པའི་རྟགས་འོག་
ནས་འབྱུང་མ་རག་པ་ལྟར། ཆོས་ཅན་གྱི་རྣམ་ཤེས་ལྷོད་ལ་བཞག་པས། དེའི་
ཆོས་ཉིད་ཡེ་ཤེས་རང་གསལ་དུ་ཤར་ཡོང་ནི་རེད། གནས་དང་། ལམ་དང་།
སྒོ་ལ་སོགས་པ་བརྒྱད་ཀྱི་ཐོག་ནས་སེམས་དང་ཡེ་ཤེས་ཀྱི་ཁྱད་པར་འབྱེད་རྒྱུ་ཡོད་ནི་
རེད། མདོར་ན། འོག་འགྱུ་ཕྲ་བ་བར་མ་ཆད་པ་དང་འཕྲོ་རྒོད་ཀྱི་རྣམ་རྟོག་
རགས་པ་སྣ་ཚོགས་མེ་ལྟར་འབར་བ་འབྱུང་ནི་རེད། དཔེར་ན། ཆུ་དྲག་འབབ་
ཀྱི་གཏིང་གི་སྲོག་ཆགས་དེ་མཐོང་མི་ཐུབ་ཀྱང་། དལ་འབབ་ཀྱི་ནང་གི་ཉ་དང་རྡོ་
སོགས་ཅི་ཞིག་ཡོད་ན་གསལ་མོ་བྱས་ནས་མཐོང་ཐུབ་པ་བཞིན་དུ་སྔར་རྣམ་རྟོག་རྒྱ་
འབྱམས་ཁ་ཡན་དུ་ཤོར་དུས་རྟོག་ཚོགས་འགྱུ་བཞིན་ཡོད་ན་ངོས་མ་ཟིན་ནི་རེད།
འདིའི་སྐབས་སུ་རྣམ་རྟོག་ཇེ་མང་ཇེ་རྒོད་དུ་བུད་ཐལ་བསམ་རྒྱུ་དེ་རྣམ་རྟོག་ལ་བདག་
པོ་སྤྲོད་ནི་ཞིག་ཡོད་ཡོང་དུས་རྣམ་རྟོག་ཅེས་པ་འཕྲོ་རྒོད་ཅན་ཞིག་ཡིན་ནོ་ལྷང་ལ་བུད་
ནས་ཤེས་ཡོང་ནི་རེད། གཡོ་བའི་ཉམས་ཀྱི་དུས་སུ་དེས་མ་སུན་པར་བྱས་ཏེ།
སྒྲིམ་ལྷོད་རན་པོས་རྒྱུན་མ་བཏང་བར་བསྐྱང་བས་ཐོབ་པ་སོགས་ཉམས་ཕྱི་མ་དག་
རིམ་བཞིན་འབྱུང་ངོ་། །གསུངས་ན། འདིའི་སྐབས་ལ་གནས་པའི་མགོ་ཙམ་
ནས་རྣམ་རྟོག་གང་འགྱུ་ཐེར་ལ་བུད་དེ། རྟོག་ཚོགས་ཇེ་རག་ཏུ་སོང་ཐལ་བསམ་
གཡོ་ཐོབ་གོམས་བརྟན་མཐར་ཕྱིན་པའི་ཉམས་རྣམས་དང་སྦྱར་ན།
གཡོ་བའི་ཉམས་རི་གཟར་གྱི་རྦབ་ཆུ་ལྟ་བུ་དེ་ཤར་བའི་དུས་ལ་སླེབ་སྐབས།
ཉམས་དེས་མ་ཟིན་ནི་ཞིག་བྱས། ལྷོད་ལ་བཞག་ནས་བཟོད་བསྲན་བསྐྱེད་དེ།
མ་ལབ་སྒྲོན་གྱིས། གྲིམ་གྱིས་སྒྲིམ་ལ་ལྷོད་ཀྱིས་གློད།	།དེ་ན་ལྟ་བའི་གནད་
72



མཁའ་ལྟར་མཉམ་པ་ཉིད་ལ་གནས་པའི་མན་ངག་
ཅིག་ཡོད། །གསུངས་པ་ལྟར་གྲིམ་ལྷོད་རན་པོ་ཞིག་གི་སྒོ་ནས་སེམས་འཕྲོ་ཤོར་
རྒྱུ་དེ་ལ་སེམས་ཁྲལ་མི་བྱེད་པར་ག་ལེ་ག་ལེར་གོམས་སུ་བཅུག་ནས། བྱ་འཕྲུལ་
ཐབས་ཀྱི་སྒོ་ནས་བཟུང་བ་ལྟར་བྱས་ཏེ་གོམས་པའི་རྒྱུན་མ་བཏང་དུས། ནམ་ཞིག་
གི་སྐབས་ན་རིག་པ་ཅུང་ཟད་ཅིག་ལྷང་ལ་བུད་ནས་ཉམས་ལེན་གྱི་བཙན་ས་ཟིན་ཡོང་
ནི་རེད། དེ་ལ་གོམས་པ་ཇེ་བརྟན་དུ་སོང་དུས། སྔར་བས་ཇེ་བརྟན་དུ་སོང་པའི་
ཉམས་རེད། དེ་ནས་གོམས་པ་དང་བརྟན་པ། །མཐར་ཕྱིན་པའི་ལམ་རྟགས་ཕྱི་
མ་དག་རིམ་གྱིས་འབྱུང་ངོ་གསུངས་ནི་རེད།
ཐོབ་པའི་ཉམས་དེ་ལུང་ཁུང་དོག་
མོའི་ཆུ་ལྟ་བུ་ཞིག་ཡིན་ནི་རེད། སྔར་གཡོ་བའི་ཉམས་ཀྱི་སྐབས་ཀྱི་རི་གཟར་གྱི་
རྦབ་ཆུ་དང་བསྡུར་ན་ལུང་ཁུང་དོག་མོའི་ཆུ་འཇམ་ནི་རེད། སྔར་བས་ཇེ་ལྷོད་ཇེ་
འཇམ་ལ་བུད་སོང་ནི་རེད། དེ་ནས་གོམས་པའི་ཉམས་དལ་འབབ་ཀྱི་ཆུ་ཀླུང་ཆེན་
པོ་ལྟ་བུ་དང་བརྟན་པའི་ཉམས་དྭངས་གསལ་གཡོ་མེད་དུ་འཁྱིལ་བའི་རྒྱ་མཚོ་ལྟ་བུ་
ལ་སོགས་པའི་ཉམས་ཕྱི་མ་རྣམས་རིམ་བཞིན་ཡོང་ནི་རེད། དེ་ཇི་ལྟར་ཡོང་ནི་རེད་
ཟེར་ན།
གོམས་པའི་ཉམས་ཟེར་རྒྱུ་དེ་དྲན་ཤེས་ལ་བརྟེན་ནས་རིག་ངོ་ཡང་དང་
ཡང་གིས་བསྐྱངས་དུས། བར་ཞིག་ལ་རིག་ངོ་བསྐྱང་བདེ་མོ་འདྲ་ཞིག་ཡོང་རྒྱུ་དེ་
རེད། དེ་ནས་དེའི་ཐོག་ལ་རྒྱུན་མཐུད་དེ་བརྩོན་འགྲུས་བསྐྱེད་ན་བར་ཞིག་ནས་རྣམ་
རྟོག་ཤར་གྱིན་བསྡད་ཀྱང་རིག་ཐོག་ནས་མི་གཡོ་བར་རྣམ་རྟོག་འཕྲོ་བཞིན་ཡོད་ཀྱང་
རྣམ་རྟོག་ལ་ཤུགས་དང་ནུས་པ་མེད་པ། སྟོན་ཁའི་དུས་ཀྱི་སྦྲང་མ་དང་སོ་གའི་
དུས་ཀྱི་གྲང་རླུང་ལྟར་ངར་ཤུགས་འདྲ་བོ་དེ་ཙམ་མེད་པའི་རྣམ་རྟོག་ནུས་མེད་ལ་གྱུར་
སོང་ནོ་བརྟན་པའི་ཉམས་དེའི་འཕྲོར་མཐར་ཕྱིན་པའི་ཉམས་དེ་ཇི་ལྟ་བུ་ཞིག་ཡིན་ནི་
རེད་ཟེར་ན། རྐྱེན་ཆེ་ཕྲ་ཆུང་གསུམ་ཇི་འདྲ་ཞིག་ལ་ཐུག་ཀྱང་། དེས་བསྐྱོད་མི་
73



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ཐུབ་པ་རི་ཆེན་པོ་རླུང་གིས་སྒུལ་མི་ཐུབ་པ་དེ་ལྟ་བུ་ཡིན་ནི་རེད། རི་བོ་ལྟར་གཡོ་
འགུལ་མེད་པ་མངོན་དུ་གྱུར་བ་མཐར་ཕྱིན་པའི་ཉམས་ཡིན་ནི་རེད། འདི་དག་གཙོ་
ཆེར་ཞི་གནས་ཀྱི་སྟེང་ནས་གཙོ་བོ་ཕྱག་ཆེན་གྱི་ཆོས་སྐད་ལ་སྦྱར་ནས་གསུངས་ཀྱིན་
ཡོད་ནི་རེད། ལྷག་མཐོང་གི་ལམ་རྟགས་ལ་མཚོན་ན། དང་པོ་རིག་པ་ངོ་ཤེས་
དུས་རྣམ་རྟོག་རང་གིས་རང་གྲོལ་བ་སྦྲུལ་གྱི་མདུད་པ་ལྟ་བུ། བར་དུ་རྩལ་རྫོགས་
དུས་བཟང་ངན་གང་སྣང་རྟོག་ཚོགས་གང་ཤར་གྱིན་བསྡད་ཀྱང་ཕན་གནོད་མེད་པ་
ཁང་སྟོང་གི་ནང་དུ་རྐུན་མ་འཛུལ་བ་ལྟ་བུ། མཐར་བརྟན་པ་ཐོབ་བའི་སྐབས་ན་མ་
དག་པའི་ཆོས་བཙལ་ཀྱང་མི་རྙེད་པ་གསེར་གླིང་དུ་ཕྱིན་ན་ས་རྡོ་ཕལ་བ་བཙལ་ཀྱང་མི་
རྙེད་པ་ལྟ་བུ་ཡིན་ནི་རེད། འདི་ཅོག་བཞག་བཞི་དང་སྦྱར་ནས་བཤད་ན།
གི་སེམས་འདི་བཅོས་བསླད་དང་བཟོ་བཅོས་མེད་པར་རང་སར་བཞག་ནས།
སེམས་ཁོའི་གཤིས་ལ་བབ་ཀྱིས་བལྟ་སྐབས་ཡེ་སྟོང་རྩ་བྲལ་ཟང་ཐལ་ལེ་བ། ཕྱི་
ནང་མཐའ་དབུས་དང་བྲལ་བ། སྟོང་བ་ཕྱང་ཆད་ཀྱང་མ་ཡིན་པར།
གདངས་འགག་པ་མེད་པ། འགྱུ་དྲན་གྱི་རྣམ་རྟོག་ཐམས་ཅད་དང་བྲལ་སོང་ནི།
སྨྲ་བསམ་བརྗོད་མེད་ཀྱི་དོན་དེ་ལ་ཁོ་ཐག་ནང་ནས་ཆོད་དེ། དུས་གསུམ་རྒྱལ་
བའི་ཐུགས་དང་མ་དག་སེམས་ཅན་གྱི་སེམས་ལ་བཟང་ངན་མེད་པར་རིག་སྟོང་ཡེ་
ཤེས་གཅིག་གི་ཀློང་དུ་འདུས་པར་ངོ་ཤེས་པ་དེ་ལྟ་བ་རི་བོ་ཅོག་བཞག་རེད། ལྟ་བ་
དེའི་རང་ངོ་ཤེས་བཞིན་དུ་དེའི་ངང་ལ་རང་བབས་མ་བཅོས་པར་བཞག་ཡོང་དུས་
གཟུང་འཛིན་གྱི་རྟོད་ཕུར་ཕྱུངས་ནས་ཡོད་མེད་ཡིན་མིན་ལ་སོགས་པ་ཆེད་འཛིན་
དམིགས་གཏད་ཅན་གྱི་བསྒོམ་བྱ་གང་ཡང་མེད་ནི། གསལ་སྟོང་མཐའ་དབུས་
དང་བྲལ་བའི་རང་ངོ་རྗེན་ལ་བུད་དེ་འཛིན་ཞེན་ཉམས་ཀྱི་ཤུན་པ་དང་བྲལ་ཞིང་དགག་
74



མཁའ་ལྟར་མཉམ་པ་ཉིད་ལ་གནས་པའི་མན་ངག་
སྒྲུབ་རྟོག་དཔྱོད་ཀྱི་སླད་དང་བྲལ་བས་སྒོམ་མེད་ཡེང་མེད་ཀྱི་སེམས་ཀྱི་ངོ་བོ་སྐྱོང་བ་
ཡེ་གནས་རང་བབ་ཀྱི་བསམ་གཏན་དང་སེམས་ཀྱི་ཆོས་ཉིད་སྐྱོང་བ་རང་ངོ་རང་
གསལ་ཀྱི་ལྷག་མཐོང་གཉིས་ཀ་ཟུང་དུ་འཇུག་པ་དེ་སྒོམ་པ་རྒྱ་མཚོ་ཅོག་བཞག དེ་
ལྟ་བུའི་སྒོམ་པའི་རྒྱུན་བསྐྱང་བ་དེའི་སྐབས་ལ་ཚོགས་དྲུག་གི་སྣང་ཤེས་གང་ཤར་
ཐམས་ཅད་ལ་བཅོས་སྒྱུར་སྤང་བླང་མེད་པའི་རིག་པའི་རང་ཚུགས་མ་ཤོར་བའི་ཐོག་དེ་
ནས་རྩལ་སྣང་བཟང་ངན་གང་གིས་ཀྱང་ཕན་གནོད་མེད་པ་ཆབ་རོམ་ཆུར་ཞུ་བའམ་རྦ་
རླབས་རྒྱ་མཚོར་འགྱུར་བ་ལྟ་བུ་དེ་སྤྱོད་པ་མན་ངག་ཅོག་བཞག་ཡིན་ནི་རེད། དེ་
ལྟར་བྱས་ནས་གོམས་ཏེ་གོང་ནས་བཤད་རྒྱུའི་ཞི་ལྷག་གི་ལམ་རྟགས་ཐམས་ཅད་
མངོན་དུ་གྱུར་ནས་ཉོན་མོངས་ཡོད་ཚད་ཀྱི་ཚབ་ཏུ་ཡེ་ཤེས་རེད་སོང་དུས་ཉོན་མོངས་
ཡེ་ཤེས་སུ་གནས་འགྱུར་ཟེར་བའི་ཐ་སྙད་དེ་འདྲ་ཞིག་བཏགས་བཞག་ནི་རེད།
དོན་ལ་སྣམ་བུ་ཚོས་ཀྱིས་བསྒྱུར་བ་བཞིན་དུ་མཚན་འཛིན་གྱི་འཁྲུལ་སྣང་ཐམས་ཅད་
དབྱིངས་སུ་ཞི་བ་ཡིན་ནི་རེད། འདི་དུས་སྤྱིར་རིག་པ་དང་མ་རིག་པ། ཀུན་
གཞི་དང་ཆོས་སྐུ། རྣམ་ཤེས་དང་ཡེ་ཤེས་ཀྱི་ཁྱད་པར། གསུངས་ན། ཞི་
ལྷག་ཟུང་དུ་འབྲེལ་བའི་ཉམས་ལེན་གྱི་གནད་དུ་བསྣུན་པ་འདིའི་སྐབས་སུ་སྤྱིར་གལ་
འགང་ཆེ་བ་གང་ཡིན་ནི་རེད་བསམ་ན་གསུངས་ནི་རེད། ཤན་འབྱེད་དང་ལ་
བཟླའི་སྐོར་དེ་གནད་ཆེ་སར་ཐུག་ཡོད་ནི་རེད། སེམས་ཀྱི་ཆོས་ཉིད་གཟུང་འཛིན་
གཉིས་སུ་མེད་པ་མ་སྐྱེས་རྗེན་པར་ཤར་བ་རིག་པ་ཡིན་ནི་རེད། རིག་པའི་རང་
བཞིན་དེ་ཅི་ལྟ་བུ་ཞིག་ཡིན་ནི་རེད་ཅེ་ན། འོད་གསལ་དུ་ཤར་བ་ཞིག་ཡིན་ནི་རེད།
གཟུང་འཛིན་རང་མཚན་དུ་ཞེན་པ་དེ་མ་རིག་པ་སྟེ་རྟོག་པ་ཡུལ་ལ་འཕྲོ་བ་དེ་མ་རིག་པ་
ཡིན་ནི་རེད། དེ་གཉིས་ཀ་ཕན་ཚུན་སྤངས་འགལ་གཅིག་ཡིན་ན་གཅིག་མ་ཡིན་པ་
75
ས།



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ལག་པའི་ལྟོ་རྒྱབ་ལྟ་བུ་ཞིག་རེད། དེ་རིག་པ་དང་མ་རིག་པ་གཉིས་ཀྱི་ཤན་འབྱེད་
རེད། ཀུན་གཞི་དང་ཆོས་སྐུའི་ཐད་གོང་ནས་ཀྱང་གསུངས་ནི་རེད། བག་
ཆགས་སྣ་ཚོགས་ཀྱི་གཞིར་གྱུར་ཅིང་། འཁོར་བའི་འཁྲུལ་སྣང་ཐམས་ཅད་ཀྱི་ཐོག་
མར་སྐྱེས་པ། ངོ་བོ་གང་ལ་ཡང་མི་རྟོག་ཅིང་རྩེ་གཅིག་ལུང་མ་བསྟན་དུ་སྡོད་པ་དེ་
ཀུན་གཞི་རེད། གནད་གསུམ་ཤན་འབྱེད་ཀྱི་ནང་ན། ཀུན་གཞི་རྙོག་མ་ཅན་གྱི་
ཆུ་དང་འདྲ། །བག་ལ་ཉལ་གྱི་གཏི་མུག་མགོ་རྨོངས་ནས། །ཡེ་ཤེས་རིག་
པའི་དྭངས་ཆ་ལྐོག་ཏུ་གྱུར། །གསུངས་པ་ལྟར་ཀུན་གཞི་ཤེས་པ་མི་རྟོག་པར་སྡོད་
པ་དང་། ཆོས་སྐུ་ངོ་བོ་སྤྲོས་བྲལ་དུ་གནས་པ་གཉིས་ཀ་ཁ་ཁ་ཡིན་ནི་རེད།
དྭངས་གསལ་སྤྲོས་པ་དང་བྲལ་བ་འབྲས་ཆོས་རྒྱ་མཚོའི་རྟེན་གཞིར་གྱུར་བ་ཆོས་སྐུ་
རེད། ཆོས་སྐུ་རྙོག་མ་དྭངས་བའི་ཆུ་དང་འདྲ། །གློ་བུར་དྲི་མ་སྤངས་བའི་
བདག་ཉིད་ཅན། །རྣམ་གྲོལ་ཡོན་ཏན་ཀུན་གྱི་ངོ་བོ་སྟེ། །ཕྱིན་ཆད་འཁྲུལ་མི་
ཤེས་པའི་ཡེ་ཤེས་ཡིན། །གསུངས་ནི་རེད།
།གསུངས་ནི་རེད། དེ་བཞིན་དུ་རྣམ་ཤེས་དང་ཡེ་
ཤེས་གཉིས་ཀྱི་ཁྱད་པར་ཡང་། རྣམ་རྟོག་སྣ་ཚོགས་ཡུལ་ལ་འཕྲོ་བ་རྣམ་ཤེས་
དང༌། ཞེན་མེད་རང་གྲོལ་གྱི་མཁྱེན་ཆ་མ་འགག་པ་ཡེ་ཤེས་ཡིན་ནི་རེད། དེ་
ལྟར་ན་ཆོས་སྐུ་དང་། རིག་པ།། ཡེ་ཤེས་གསུམ་པོ་དེ་ངོ་བོ་སྤྲོས་བྲལ།
རང་བཞིན་འོད་གསལ། ཐུགས་རྗེ་འགག་མེད་གསུམ་དང་སྦྱར་ནས།
སྤྲོས་བྲལ་དུ་གནས་པ་དེ་ཆོས་སྐུ་དང་། རང་བཞིན་འོད་གསལ་དུ་ཤར་བ་དེ་རིག་
ཐུགས་རྗེ་འགག་མེད་དུ་ཤར་བ་དེ་ཡེ་ཤེས་ཏེ་གསུམ་གྱི་ཐ་སྙད་བཏགས་ནི་
རེད། ཀུན་གཞི་དང་། མ་རིག་པ། རྣམ་ཤེས་གསུམ་དེ་ཡང་ཤེས་པ་མི་
རྟོག་པར་སྡོད་སྐབས་དང༌། རྟོག་མེད་ཡུལ་ལ་འཕྲོ་བ། རྟོག་པ་ཡུལ་ལ་འཕྲོ་
པ།
76



འདིའི་སྐབས་སུ་
མཁའ་ལྟར་མཉམ་པ་ཉིད་ལ་གནས་པའི་མན་ངག
བ་གསུམ་ལ་སྦྱར་ནས་ཤེས་པ་མི་རྟོག་པར་སྡོད་པ་ཀུན་གཞི་དང་། རྟོག་མེད་ཡུལ་
ལ་འཕྲོ་ནོ་མ་རིག་པ། རྟོག་པ་ཡུལ་ལ་འཕྲོ་ནོ་རྣམ་ཤེས་ཞེས་བཏགས་པ་ཞིག་ཡིན་
ནི་རེད། ་དེ་དག་གི་ཁྱད་པར་དང་དབྱེ་བ་གཞུང་བཤད་ཀྱི་སྐབས་ལ་མང་པོ་ཞིག་
བཤད་རྒྱུ་ཡོད་ཀྱང་།། སྤྲོས་མེད་བྱ་བཏང་བ་ཀུ་སཱ་ལི་པའི་ལུགས་ལྟར་བྱས་དུས།
བླ་མའི་མན་ངག་གི་ཉམས་མྱོང་གི་སྟེང་ནས་ངོ་འཕྲོད་པ་གདིང་དུ་བྱས་ནས།
གསུངས་ན། སྤྲོས་བཤད་ཀྱི་ཚིག་ཚོགས་མང་པོའི་སྤྲོས་པ་ལ་མ་བརྟེན་པར་དཀའ་
བ་སླ་བར་བཏང་སྟེ་བདེ་བླག་དུ་སྟོན་པ་མན་ངག་ཡིན་པས།
ལྷག་པར་དུ་བླ་མ་ལ་གསོལ་བ་འདེབས། དད་པ་དང་མོས་གུས་དྲག་པོ་བྱེད་རྒྱུ་
གལ་ཆེན་ཡིན་ནི་རེད། བླ་མ་མེད་པའི་གོང་རོལ་ན། །སངས་རྒྱས་བྱ་བའི་
མིང་ཡང་མེད། །གསུངས་ནི་རེད། དེས་ན་བཀའ་དྲིན་གསུམ་ལྡན་གྱི་རྩ་བའི་
བླ་མ་དམ་པ་ལ་གསོལ་བ་བཏབ་ན། གདམས་ངག་གི་དགོངས་དོན་ཐུགས་རྒྱུད་
ཀྱི་བྱིན་རླབས་འཕོ་ཞིང་། རྟོགས་པ་རྒྱུད་ལ་སྐྱེ་བ་ལ་དེའི་དགའ་ཞིག་མེད་ནིའི་མ་
ཚད།	རང་རྒྱུད་ཀྱི་སྡིག་སྒྲིབ་དག་རྒྱུ་དང་ཡང་དག་པའི་ལམ་རྙེད་རྒྱུར་ཡང་དེའི་
དགའ་ཞིག་ཡོད་ནི་མ་རེད། དེ་ཡིན་དུས་མན་ངག་དང་གདམས་པའི་སྙིང་བཅུད་
ཀྱི་ཐོག་ལ་འཁེལ་ནི་ཞིག་བྱས་ཏེ། བླ་མའི་མན་ངག་གིས་ཁ་བཤད་ཙམ་ཞིག་མ་
ཡིན་པར་རང་ཉིད་ཀྱིས་དངོས་སུ་མྱོང་བའི་ཉམས་མྱོང་གི་སྟེང་ནས་ངོ་འཕྲོད་པ་ལ་
བརྟེན་ནས། གོལ་ས་དང་ནོར་ས་ཐམས་ཅད་པོ་རང་སར་སྤངས་ནས། ལྟ་བ་
ཟབ་མོ་གདིང་དུ་བྱས་ནས་གང་སྣང་གང་ཤར་ལ་སྤང་བླང་མེད་པར་རང་ས་ཟིན་པར་
བྱ་རྒྱུ་དེ་གནད་ཡིན་ནི་རེད།
གོང་གི་ཤན་འབྱེད་དེ་ཚོར་བསམ་བློ་བཏང་ན།
ཀུན་གཞི་དང་ཆོས་སྐུ་གཉིས་ཀ་ཤན་ཕྱེས་ནས་སྒོམ་པ་དེ་རྒྱལ་བོ་ཁྲི་ལ་འཁོད་པས་མི་
77



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
འགྱུར་བ་ལྟ་བུའི་མན་ངག་དང་། རིག་པ་དང་མ་རིག་པ་གཉིས་ཀ་ཤན་ཕྱེས་ནས་
སྒོམ་རྒྱུ་དེ་བཀའ་བློན་བཙོན་ལ་བཟུང་བ་ལྟ་བུའི་མན་ངག རྣམ་ཤེས་དང་ཡེ་ཤེས་
གཉིས་ཁྱད་ཕྱེས་ནས་སྒོམ་རྒྱུ་དེ་འབངས་ཆམ་ལ་ཕབས་པ་ལྟ་བུའི་མན་ངག་ཡིན་
གསུངས་ནི་རེད། སེམས་རིག་གཉིས་ཀྱི་ཐད་ནས་བཤད་ན། སེམས་ལ་རིག་
པས་ཕར་ཁྱབ་ཀྱང་། རིག་པ་ལ་སེམས་ཀྱིས་ཚུར་མ་ཁྱབ། དེའི་སྟབས་ཀྱིས་
སེམས་ཀྱི་དབང་དུ་རིག་པ་མ་གྱུར་ལ། སེམས་རིག་པའི་དབང་དུ་གྱུར་བ་ཡིན་ནི་
རེད། དཔེ་བཞག་ན། ཆུ་མ་གཡོས་ན་རྦ་རླབས་མི་འབྱུང་ནི་འདྲ་ཞིག་གི་རིག་
པ་མ་གཡོས་ན་སེམས་རྟོག་གཡོ་མི་སྲིད་ནི་ཞིག་རེད། འདིའི་གནད་འདི་མ་གོ་
ནས་སེམས་ལ་སངས་རྒྱས་འདོད་པའི་རྫོགས་ཆེན་པ་ཡོད་ན་ཤིན་ཏུ་བླུན་པོའི་གྲས་ལ་
བཞག་ཡོད་ནི་རེད། དེས་ན། སྐྱོང་དུས་ཆུ་མ་བསྒུལ་ན་དྭངས་པ་ལྟར།
རྣམ་ཤེས་རང་སར་བཞག་པས་གསུངས་ན། རིག་སྟོང་མཐའ་བྲལ་ཀྱི་ངང་
རང་སྐྱོང་
དུས། དཔེར་ན་གོང་དུ་ཞུས་མ་ཐག་པ་ལྟར་ཆུ་འཕྱར་རྒྱུ། གཡུག་རྒྱུ།
དཀྲུག་རྒྱུ་གསུམ་པོ་མ་བྱས་ནས་མ་སྒུལ་བར་བཞག་ན་རྙོགས་མ་རང་དྭངས་སུ་སོང་
ནས། ཡུལ་སྣང་སྣ་ཚོགས་ཀྱི་གཟུགས་བརྙན་ཤར་བ་ལྟར་སྒོ་ལྔའི་རྣམ་ཤེས་ལ་
དགག་སྒྲུབ་མི་བྱེད་པར་རང་སར་ཀློད་དེ།
ཡིད་ཀྱི་འགྱུ་བ་རང་གྲོལ་དུ་བཞག་
པས། དེའི་ཆོས་ཉིད་ཡེ་ཤེས་རང་བྱུང་དུ་གསལ་བའི་མན་ངག་གཙོ་བོར་བྱ་དགོས་
ཀྱི་གསུངས་ན། རྣམ་ཤེས་དེ་ཆོས་ཅན་རེད།། རིག་པ་དེའི་ཆོས་ཉིད་རེད།
རྣམ་ཤེས་ཞེས་པ་སེམས་རེད། སེམས་དང་རིག་པའི་ཁྱད་པར་དེ་རྒྱུད་རང་ཤར་
ལས་འདི་ལྟར་གསུངས་ཏེ། སེམས་དང་རིག་པའི་དཔེ་ནི་ཆུ་དང་ལྦུ་བ་ལྟ་བུའི་
ཚུལ། །གསུངས་ཡོད་ནི་རེད། རིག་པ་ཆུ་དྭངས་པ་ལྟ་བུ་སྙིང་གི་དབུས་སུ་
78



མཁའ་ལྟར་མཉམ་པ་ཉིད་ལ་གནས་པའི་མན་ངག
གནས་ན། དེའི་རྩལ་གདངས་སེམས་ཀྱི་མཚན་ཉིད་ཅན་ཆུའི་ལྦུ་བ་ལྟ་བུ་དེ་རྩ་
སྦུབས་ཀྱི་ནང་ལ་སོང་ནོ་དེ་རླུང་གི་བྱེད་པས་བསྐྱོད་ནས་སྣ་ཚོགས་སུ་འཆར་ནི་རེད།
འོ་ན་ཆུ་དང་ཆུ་ལྦུར་གཉིས་རྫས་འགལ་བ་ཞིག་མ་རེད། དེ་གཉིས་ཀ་ཁ་ཁ་འབྱེད་
དགོས་ན་འབྱེད་ཐུབ་རྒྱུ་ཅན་ཞིག་མ་རེད་བསམས་ན། སེམས་རིག་པ་ཡོད་མེད་ཀྱི་
རྗེས་སུ་བྱེད་ནི་རེད་མ་གཏོགས། རིག་པ་སེམས་ཡོད་མེད་ཀྱི་རྗེས་སུ་འགྲོ་ལྡོག་
བྱེད་ནི་མ་རེད། ཁྱབ་བྱ་དང་ཁྱབ་བྱེད་ཀྱི་ཐོག་ནས་བཤད་སོང་ན། གོང་ནས་
བཤད་པ་ལྟར། སེམས་ལ་རིག་པས་ཕར་ཁྱབ་ཀྱང་། རིག་པ་ལ་སེམས་ཀྱིས་
ཚུར་མི་ཁྱབ། རྒྱུ་མཚན་དེ་ལ་བརྟེན་ཏེ་སེམས་ཀྱི་དབང་དུ་རིག་པ་མ་གྱུར་ལ།
སེམས་རིག་པའི་དབང་དུ་གྱུར་བ་དེ་མོ་ཞིག་ཡིན་ནི་རེད། རྣམ་ཤེས་མ་བཅོས་རང་
སར་བཞག་ན་དེའི་ཆོས་ཉིད་ཡེ་ཤེས་དེ་ཚུར་ལྷང་ལ་མི་འབུད་མི་སྲིད་རྒྱུ་ཞིག་རེད།
དེས་ན་རྣམ་ཤེས་རང་སར་བཞག་དུས་རྟོག་ཚོགས་རང་ཡལ་ལ་སོང་ནས་ཡལ་འགྲོ་
ས་དེ་ཆོས་ཉིད་སྟོང་གསལ་འགག་མེད་ཀྱི་རིག་ཆ་རེད། དེའི་ཕྱིར་ན་སེམས་དེའི་
ཆོས་ཉིད་གཉུག་མ་དོན་གྱི་འོད་གསལ།
སྐུ་དང་ཡེ་ཤེས་ཀྱི་རོལ་བ་རང་བྱུང་ཉི་
མའི་དཀྱིལ་འཁོར་ལྟར་དུ་བཞུགས་པ་ལ། ལས་ཉོན་སྤྲིན་ལྟ་བུའི་སྒྲིབ་གཡོགས་
དང་བྲལ་ཏེ་དག་པ་གཉིས་ལྡན་དུ་གསལ་བའི་འབྲས་བུ་མངོན་དུ་གྱུར་བ་འདི་ལ་རང་
བཞིན་རྣམ་པར་དག་པའི་འབྲས་བུ་གསུངས་ནི་རེད། དེས་ན་རྩོལ་མེད་རང་བཞག་
གིས་རིག་ངོ་བསྐྱང་བའི་མན་ངག་འདི་ནི་ཐོག་མཐའ་བར་གསུམ་དུ་གཙོ་བོར་བྱ་
དགོས། ཐེག་པ་གཞན་གྱིས་བཤད་པའི་ཞི་རགས་ཀྱི་རྣམ་པ་སྒོམ་ནི་འདྲ་ཞིག་གི་
དང་བོར་མཁོ་ནི་མཐར་མི་དགོས་ནི་དེ་འདྲ་ཡིན་ནི་མ་རེད། དེ་མོ་མིན་གསུངས་ནི་
རེད། བདག་གི་སྒོམ་རྒྱུ་འདི་རྣམ་ཤེས་སམ་ཡེ་ཤེས་གང་ཡིན་ཞེས་སྤང་བླང་གི་
79



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དཔྱད་ར་དང་དཔེ་ཆའི་གོ་རྟོག་གི་འདུ་འཕྲོ་སྤེལ་བར་མི་བྱ་སྟེ། ཞེས་གསུངས་ཏེ།
བདག་གིས་རྩེ་གཅིག་མཉམ་པར་འཇོག་པའི་སྐབས་སུ་སྒོམ་གྱིན་འདུག་རྒྱུ་འདི་
གཟུང་འཛིན་ཅན་གྱི་རྣམ་ཤེས་སམ། གཟུང་འཛིན་ལས་འདས་པའི་ཡེ་ཤེས་གང་
ཡིན་ཞེས་གང་རེད་ཡོད་ཀི་བསམ་ནས་སྤང་བྱ་ཀུན་ཉོན་གྱི་ཕྱོགས་དང་། བླང་བྱ་
རྣམ་བྱང་གི་ཆོས་གཉིས་ཀ་ལ་སྤང་བླང་འདོར་ལེན་གྱི་བློས་དཔྱད་ར་དང་།
སེམས་ཀྱི་རང་བཞིན་གསལ་བའམ་ཡང་ན་སྟོང་པ་འདི་མོ་ཞིག་རེད་ཅེས་གཏན་
ཚིགས་ཀྱི་སྒྲུབ་བྱེད་དང་དཔེ་ཆའི་གོ་བས་དྲངས་པའི་རྣམ་རྟོག་གི་འདུ་འཕྲོ་སྤེལ་བར་
མི་བྱ་སྟེ། ཉམས་ལེན་གྱི་གནད་མངོན་སུམ་ལ་རྟོགས་དུས་དཔེ་ཆའི་གོ་བ་རྐྱང་བ་
ཞིག་ལ་བརྟེན་མི་དགོས་གསུངས་ནི་རེད། སློབ་དཔོན་ཆེན་པོས། ཚིག་ལ་
མཁས་ན་མཁས་པ་མ་ཡིན་ཏེ།
།མི་གཡོ་དོན་ལ་མཁས་ན་མཁས་པ་
ཡིན། །གསུངས་ནི་རེད། དེས་ཞི་ལྷག་གཉིས་ཀ་ཅུང་ཟད་སྒྲིབ་པར་འགྱུར་
རོ །གསུངས་ན།
ཐེ་ཚོམ་ཅན་གྱི་རྟོག་ཚོགས་དེ་ལྟ་བུ་དེས་རང་བབས་སུ་
བཞག་པའི་ཞི་གནས་དང་། རང་གི་ཆོས་ཉིད་རང་གསལ་དུ་མཐོང་བའི་ལྷག་
མཐོང་གཉིས་ཀ་ཅུང་ཟད་སྒྲིབ་པར་འགྱུར་ཏེ་ཆུ་དྭངས་སུ་འཇུག་བསམ་ནས་དབྱུག་པ་
ལ་སོགས་པ་ཁྱེར་ཡོང་ནས་ཆུ་དཀྲུགས་པ་དང་འདྲ་བར་ཕྱིར་ཞིང་མི་དྭངས་པར་བྱེད་
པའི་ཕྱིར་རོ་གསུངས་ནི་རེད། ཆུ་དྭངས་དགོས་ན་མ་སྒུལ་བར་འཇོག་དགོས་ནི་
རེད། རྣམ་རྟོག་འདུ་འཕྲོ་ལས་རྒྱུ་བཅའ་རྒྱུ་མང་ན་ཕྱིར་ཞིང་འཁྲུལ་བའི་རྒྱུ་ཡིན་ནི་
རེད། འདིས་ནི་སྤང་བྱ་རྣམ་གཅོད་ཀྱིས་གསལ་བར་བསྟན་ནས་དེའི་ཤུགས་ལ་
གནས་ཐོག་ནས་རང་ངོ་རིག་ཅིང་། རིག་ཐོག་ཏུ་ཁྲིག་གེར་འདུག་པའི་ཞི་ལྷག་ཟུང་
འཇུག་གི་ཡེ་ཤེས་དེ་ཡོངས་གཅོད་ཀྱིས་ཚུར་ལ་བསྟན་པ་ཡིན་ནི་རེད། ཇི་ལྟར་
80



མཁའ་ལྟར་མཉམ་པ་ཉིད་ལ་གནས་པའི་མན་ངག
བསྟན་ནི་རེད་ཅེ་ན་རང་བབ་འཇོག་པའི་དྲན་པའི་རྒྱུན་བརྟན་པའི་ཞི་གནས་ཀྱི་གོམས་
ཆ་དང་། གསུངས་ན། རང་གི་ངོ་བོ་ཡོངས་གཅོད་དུ་བཤད་ན། རང་བབ་
འཇོག་པའི་དྲན་པའི་རྒྱུན་བརྟན་པར་གྱུར་བ་དེའི་ཚེ་ན། རྣམ་རྟོག་དང་ཡུལ་རྐྱེན།
གང་གིས་ཀྱང་བསྐྱོད་དུ་མེད་པ་རི་རྒྱལ་ལྷུན་པོ་ལྟ་བུའི་ཞི་གནས་ཀྱི་གོམས་ཆ་མཐར་
སོན་པ་དང་། རང་ངོ་རང་གསལ་དུ་ཤེས་པའི་ལྷག་མཐོང་རང་ཤུགས་ཀྱིས་
འབྲེལ་བའི་ཚུལ་དུ་གོམས་པ་བརྟན་པོར་སོང་བ་ན། ། ཞེས་གསུངས་ན།།
གི་ངོ་བོ་གཟུང་འཛིན་དང་བྲལ་བ་རང་གསལ་དུ་ཤེས་པ། མ་རྟོགས་ལོག་རྟོགས་
ཕྱོགས་རྟོགས་ཀྱི་ཐེ་ཚོམ་གྱི་མུན་པ་ཅུང་ཟད་ཙམ་ཡང་མེད་པར། ཉི་མ་ཤར་བ་ལྟ་
བུའི་ལྷག་མཐོང་དེ་རང་ཤུགས་ཀྱིས་ཞི་གནས་དང་ཟུང་དུ་འབྲེལ་བའི་ཚུལ་གྱིས་
གོམས་པ་བརྟན་པོར་སོང་བ་དེའི་སྐབས་སུ། ཞི་གནས་ཁེར་རྐྱང་དུ་གྱུར་ནས་མུན་
ཐོམ་མེ་བའི་ངང་དུ་མ་འཕྱན་པ།	གསལ་ཞིང་སྟོང་ལ་སྟོང་ཞིང་གསལ་བའི་རང་
བཞིན་དང་མ་བྲལ་དུས་གཟུགས་མེད་ཁམས་ཀྱི་བག་ཆགས་དང་བྲལ།
རང་ངོ་
མ་མཐོང་བའི་གསལ་ཆ་རིས་ཆད་དུ་མ་གྱུར་བ་གསལ་སྟོང་ཟུང་དུ་འཇུག་པས་
གཟུགས་ཁམས་ཀྱི་བག་ཆགས་དང་བྲལ། འཛིན་པ་རང་རྒྱུད་པ་ཁ་ཡན་དུ་ཤོར་
སོང་ནོ་མིན་པས་འདོད་པའི་ཁམས་ཀྱི་བག་ཆགས་དང་བྲལ་སོང་དུས་ཁམས་གསུམ་
ཡོངས་གྲོལ་གྱི་ས་ལ་དབུགས་དབྱུང་ཐོབ་པ་ཡིན་ནི་རེད། འདི་ལྟར་བྱས་ནས་ཉིན་
མཚན་ཀུན་ཏུ་ཉམས་ལེན་ལ་བརྩོན་པའི་སྐབས་འདིར། ལྟུང་བ། གོལ་བ།
འབྱམས་པ་གསུམ་པོའི་སྐྱོན་འབྱུང་ཉན་ནི་མ་རེད། ལྟེང་བ་ཟེར་རྒྱུ་དེ་ཇི་འདྲ་ཞིག་
ཡིན་ན། ཡུན་རིང་ལ་བསྒོམས་ཀྱིན་བསྡད་ཀྱང་ཡར་སྐྱེད་འབྱུང་རྒྱུ་མེད་ནི་དེ་རེད།
ལྟུང་བའི་སྐབས་འདིར་ཞི་གནས་ལྷག་མཐོང་གཉིས་ཀའི་རྩལ་ཤུགས་ཆུང་ནི་རེད།
81



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དེས་ན་ལྟེང་བའི་ཐོག་ཏུ་སྐད་ཅིག་ཀྱང་གནས་སུ་མི་འཇུག་པར་དར་ཆེན་རླུང་གིས་
བསྐྱོད་ནི་དང་འདྲ་བར་འཕྲོ་རུ་འཇུག་སྟེ། རང་གྲོལ་དུ་བསྐྱང་ན་ལྷག་མཐོང་གི་ཡེ་
ཤེས་གློ་བུར་དུ་རྒྱུད་ལ་འཆར་ནི་རེད། ཞི་ལྷག་གཉིས་ཀ་ལྟེང་ཤོར་ན་ཡང་སྐྱེད་
ཆུང་ནི་ཡིན་པས། དེའི་སྐབས་སུ་མན་ངག་དང་ཞལ་ཤེས་ཅི་ལྟ་བུ་ཡོད་ནི་རེད་ཅེ་
ན། ནམ་མཁའ་སྤྲིན་མེད་ཀྱི་དུས་སུ་ཉི་མ་ལ་རྒྱབ་བསྟན་ནས། ནམ་མཁའི་
ཁམས་ལ་མིག་གིས་ཧད་པོར་བལྟས་ཏེ།
སེམས་མི་འགྲོ་བའི་ཐོག་ལ་བཞག་ན་
ངང་དྭངས་རྣམ་པར་མི་རྟོག་པའི་སྟོང་གསལ་སྤྲོས་པ་དང་བྲལ་བ་ཁོངས་ནས་འཆར་
ནི་རེད། གོལ་བ་གསུངས་རྒྱུ་དེ་གོལ་གཞི་འདྲ་མི་འདྲའི་ཐོག་ནས་ལམ་འཆོལ་
བར་འཁྱམས་སོང་ནི་བོ་རེད། དང་པོ་བསྒོམས་ནས་ཡོན་ཏན་ཅུང་ཟད་སྐྱེས་ཡོང་
དུས་རློམ་སེམས་དང་ང་རྒྱལ་གྱིས་ཁེངས་ཡོང་ན་གོང་མའི་ཡོན་ཏན་ལ་བསམ་
དགོས་ནི་རེད། ཚེ་འདིར་ཆགས་ན་མི་རྟག་པ་བཙན་ཐབས་ཀྱིས་བསྒོམ།
ཉམས་མཐོ་དམན་ལ་ཆགས་ན་གང་ལ་ཆགས་ན་དེ་བཤིགས་ནས་བསྒོམ།
བྱམས་སྙིང་རྗེ་མེད་ན་འགྲོ་དྲུག་ཕ་མར་བསྒོམ། རིག་པས་རྐྱེན་མ་ཐུབ་ན་རྐྱེན་དང་
བསྲེས་ནས་བསྒོམ་དགོས་ནི་རེད། འདི་ཚོ་ལས་དང་པོ་བར་གནད་ཆེ་ནི་རེད།
འབྱམས་པ་འདྲ་ཞིག་ཡིན་ན་ཤར་གྲོལ་རྟོག་པ་ལ་འབྱམས་རྒྱུ། ངང་དྭངས་བདེ་
ཆགས་ལ་འབྱམས་རྒྱུ་ཡོད་ནི་རེད། ཤར་གྲོལ་རྟོག་པ་ལ་འབྱམས་སོང་ན་སེམས་
ནང་དུ་མི་གནས་ནི་རེད་པས་ཞི་གནས་ཀྱི་དོན་བསྒོམ། ངང་དྭངས་བདེ་ཆགས་ལ་
འབྱམས་ན་རྟོགས་པ་ལ་སྐྱེད་འབྱུང་རྒྱུ་ཡོད་ནི་མ་རེད། དེའི་ཐད་ཚོད་རྣམ་རྟོག་སྣ་
ཚོགས་ལ་སྤྲོས་ནས། ཤར་གྲོལ་འཛིན་མེད་དུ་སྦྱང་དགོས་ནི་རེད། ཞི་གནས་
དང་ལྷག་མཐོང་དབྱེར་མེད།
ཀ་དག་དང་ལྷུན་གྲུབ་ཟུང་འཇུག་གསུངས་དུས།
82



རང་བབ་
མཁའ་ལྟར་མཉམ་པ་ཉིད་ལ་གནས་པའི་མན་ངག་
རྣམ་རྟོག་ཕར་ལ་ཡལ་བ་དེ་ཞི་ལྷག་དབྱེར་མེད་དང་རིག་པ་ཚུར་ལྷང་ལ་བུད་ནི་བོར་ཀ་
ལྷུན་ཟུང་འཇུག་ཀྱང་ཟེར་ཆོག་ནི་རེད། མདོར་ན་གང་བསྒོམས་ཀྱང་དེའི་ཉམས་
དེས་གཞན་ཁྱད་གསོད་རིས་ཆད་དུ་སྒྱུར་རྒྱུ་དེ་འདྲ་ཡོང་ན། དེ་ལས་ལྡོག་པའི་
ཐབས་ལ་འབད་ནས་གེགས་སེལ་དགོས་ནི་རེད།
རང་བབ་ཡེ་གནས་དང་།
རང་བཞིན་འོད་གསལ་གྱི་ཞི་ལྷག་ཡེ་ནས་དབྱེར་མེད་པ་རང་བྱུང་གི་ཡེ་ཤེས་རྫོགས་
པ་ཆེན་པོའི་དགོངས་པ་འཆར་བར་འགྱུར་རོ། །ཞེས་གསུངས་ན།
ཡེ་གནས་ཀྱིས་ཞི་གནས་བསྟན་པ་དང་རང་བཞིན་འོད་གསལ་གྱིས་ལྷག་མཐོང་
བསྟན་ནི་རེད། ལྷག་མཐོང་གི་རིག་པ་གསལ་དྭངས་ངར་ཆ་ཅན་རྗེན་ལ་བུད་ན་ཞི་
གནས་ཤུགས་ལ་ཡོད་ནི་རེད། དེ་ལྟ་བུའི་ཞི་ལྷག་དབྱེར་མེད་པ་དེ་ཇི་ལྟར་འཆར་ནི་
ཡིན་ན། ཉམས་ལེན་སྐྱོན་མེད་གོམས་པས་ཉོན་ཤེས་ཀྱི་སྒྲིབ་པ་རང་གྲོལ་མངོན་
དུ་གྱུར་ཏེ། ངོ་བོ་སྟོང་བ།
རང་བཞིན་གསལ་བ།
ཐུགས་རྗེ་ཀུན་ཁྱབ་
དབྱེར་མི་ཕྱེད་པ་ལ་མངའ་དབང་འབྱོར་བ་དང་མཉམ་དུ། རང་བཞིན་འོད་གསལ་
གྱི་སྐུ་ལོངས་སྤྱོད་རྫོགས་པ་མངོན་དུ་གྱུར་ནས་མཚན་དང་དཔེ་བྱད་ཡེ་ཤེས་ལྔ་ལ་
སོགས་པ་ལ་མངའ་དབང་སྒྱུར་བ་དང་། ཞི་གནས་ཀྱི་ཆ་ཆོས་སྐུ་དང་། ལྷག་
མཐོང་གི་ཆ་ལོངས་སྐུ། གཉིས་ཀ་ཡེ་ནས་དབྱེར་མེད་པ་རང་བྱུང་གི་ཡེ་ཤེས་ཀྱི་
རྩལ་ལས་ཤར་བས་ན་སྤྲུལ་སྐུ་མངོན་དུ་སྣང་ནས་སྐུ་གསུམ་རང་ཆས་སུ་ཚང་བའི་
སྟོབས་ཀྱིས་འགྲོ་ཁམས་རྒྱ་མཚོ་དོང་ནས་སྤྲུགས་པ་དང་ཆབས་ཅིག་ཏུ་སྐུ་དང་ཡེ་
ཤེས་འཕྲིན་ལས་དང་བཅས་པ་མ་ཚང་བ་མེད་པར་རང་ཆས་སུ་རྫོགས་པའི་ཀློང་ཆེན་
པོའི་དབྱིངས། དུས་གསུམ་སངས་རྒྱས་ཐམས་ཅད་དགོངས་པ་དབྱེར་མེད་དུ་
བཞུགས་པའི་འབྲས་བུ་ལྷུན་གྲུབ་རིན་པོ་ཆེའི་སྦུབས། རྫོགས་པ་ཆེན་པོའི་སྐབས་
8?



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
ན། རིན་པོ་ཆེའི་སྦུབས་གསུམ་གསུངས་རྒྱུའི་གཞི་ལྷུན་གྲུབ་རིན་པོ་ཆེའི་སྦུབས།
ལམ་ལྷུན་གྲུབ་རིན་པོ་ཆེའི་སྦུབས། འབྲས་བུ་ལྷུན་གྲུབ་རིན་པོ་ཆེའི་སྦུབས་གསུམ་
གྱི་ནང་ནས་འབྲས་བུ་ལྷུན་གྲུབ་རིན་པོ་ཆེའི་སྦུབས་ནང་གསལ་གཞོན་ནུ་བུམ་སྐུའི་
ཀློང་དུ་གཡོ་མེད་ཀྱིས་བཞུགས་ནས། སླར་གདུལ་བྱ་ཡོད་ཚེ་ཆོས་སྐུ་ལས་ལོངས་
སྐུ་ཤར། ལོངས་སྐུ་ལས་སྤྲུལ་སྐུར་སྣང་ནས་ནམ་མཁའ་ཇི་སྲིད་བར་དུ་འཆར་
པར་འགྱུར་རོ་གསུངས་ནི་རེད། མན་ངག་གི་དོན་བསྡུ་བ་ནི། འདི་ནི་མཁའ་
ལྟར་མཉམ་པ་ཉིད་ལ་གནས་པའི་མན་ངག་གོ །གསུངས་ན། རིག་པ་སྟོང་
གསལ་འདི་ནི་མཁའ་ལྟར་རྒྱ་ཆེ་ལ་ཁྱོན་ཡངས་པ།
འཛིན་ཞེན་ཐམས་ཅད་དང་
བྲལ་བ། མཁའ་ཁྱབ་མཁའ་ཡི་རྡོ་རྗེ། ནང་གསལ་བུམ་སྐུའི་དབྱིངས་སུ་སྐུ་
གསུམ་དབྱེར་མེད་མཉམ་པ་ཉིད་ལ་གནས་བཞིན་དུ་འཕྲིན་ལས་ཀྱི་རོལ་གར་དཔག་ཏུ་
མེད་པས།
འགྲོ་ཁམས་དོང་ནས་སྤྲུགས་པའི་ནུས་པ་ཐོབ་བྱེད་ཀྱི་མན་ངག་ཡིན་
གསུངས་ནི་རེད། འདི་རྟོགས་པའི་གང་ཟག་དེ་ལ་མྱིང་བཏགས་ན། ཆོས་བོར་
བ་ཟེར་རྒྱུ་བོ་ཡིན་ནི་རེད། དེ་ཅི་ལ་གསུངས་ནི་རེད་ཟེར་ན། ཆེད་དུ་ཡིད་ལ་བྱ་
རྒྱུའི་ཆོས་གང་ཡང་ཡོད་ནི་མ་རེད། དེ་ཡན་ཆད་ཀྱིས་རྩ་བའི་ས་བཅད་གསུམ་པ་
མཁའ་ལྟར་མཉམ་པ་ཉིད་ལ་གནས་པའི་མན་ངག་གསུངས་ཚར་ནི་རེད། དེས་
སྣང་བ་ཡུལ་གྱི་བློ་ཅན་ལ་རྒྱས་པར་བཤད་པ་སོང་ནས། འདི་ནས་མར་ལ་རིག་པ་
རང་སྣང་གི་བློ་ཅན་ལ་བསྡུས་ཏེ་བསྟན་པ་ནི། དེ་ཡང་དཔལ་ས་ར་ཧས་འདི་སྐད་
གསུངས་ཏེ། བསམ་དང་བསམ་བྱ་རབ་ཏུ་སྤངས་ནས་སུ། །བསམ་མེད་བུ་
ཆུང་ཚུལ་དུ་གནས་བྱ་ཞིང་།
།ཞེས་བཞག་ཐབས་དང་།
གསུངས་ན།
བསམ་དང་གསུངས་དུས་བསམ་པ་རྟོག་ཚོགས་ཀྱི་ཞེན་འཛིན་གཅིག་འཕྲོར་གཅིག་
84



མཁའ་ལྟར་མཉམ་པ་ཉིད་ལ་གནས་པའི་མན་ངག་
མཐུད་དེ་རྣམ་རྟོག་སྣ་ཚོགས་ཤར་གྱིན་འདུག་རྒྱུ་དེ་དང་ནི། བསམ་བྱ་གསུངས་ན་
ཡུལ་གྱི་སྣང་བ་སྣ་ཚོགས་སུ་ཤར་བ་གང་ཡང་ཡིད་ལ་བྱེད་པ་རབ་ཏུ་སྤངས་ནས་སུ།
བསམ་མེད་བུ་ཆུང་ཚུལ་དུ་ཇི་ལྟར་གནས་དགོས་ནི་རེད་ཟེར་ན། རྟོག་ཅིང་དཔྱོད་
པས་ཅི་ཡང་བསམ་དུ་མེད་པ་བུ་ཆུང་སྐྱེས་ནས་ཡུན་རིང་མ་ལོན་ནི་ཞིག་གི་ཚུལ་
བཞིན་དུ་རང་བབ་ཏུ་གནས་པར་བྱ་ཞིང་། ཞེས་གསུངས་པའི་བཞག་ཐབས་དང་
ལྡན་པར་བྱ་དགོས་གསུངས། དང་པོ་རིག་ངོ་མ་འཕྲོད་གོང་ལ་བཞག་ཐབས་འདི་
གནད་ཆེ་ནི་རེད། བླ་མའི་ལུང་ལ་བསྒྲིམས་ཏེ་རབ་འབད་ན། །ཞེས་རིག་པ་ངོ༌
སྤྲོད་པའི་མན་ངག་དང་ལྡན་པར་བྱས་ནས། གསུངས་ཏེ། ལྟ་བའི་དངོས་གཞི་
ནི་འཇིག་རྟེན་ལས་འདས་པའི་ཡེ་ཤེས་ཡོན་ཏན་ཐམས་ཅད་བླ་མ་དགེ་བའི་བཤེས་
གཉེན་ལ་བརྟེན་ནས་བྱུང་བ་དང༌། ཁྱད་པར་དུ་བྱིན་རླབས་འཕོ་བའི་ཁྲིད་ལུགས་
འདིར་ཟོལ་མེད་ཀྱི་དད་པ་དང་ཡེངས་མེད་ཀྱི་བརྩོན་འགྲུས་དྲག་པོས་བླ་མའི་མན་
ངག་ལྟར་འབད་པ་གཅིག་པུ་གལ་ཆེ། མན་ངག་གང་ཡིན་ན། སྨིན་བྱེད་ཀྱི་
དབང་དང་། གྲོལ་བྱེད་ཀྱི་ཁྲིད། ཐུན་མིན་མན་ངག་ཟབ་མོའི་གནད་གསུམ་པོ་
དང་ལྡན་པར་བྱས་ན། ལྷན་གཅིག་སྐྱེས་པ་འབྱུང་བར་ཐེ་ཚོམ་མེད། །ཅེས་
གདོད་ནས་རང་གི་སེམས་དང་ལྷན་ཅིག་སྐྱེས་པ་སེམས་ཀྱི་ཆོས་ཉིད་རིག་པ་རང་བྱུང་
གི་ཡེ་ཤེས་འབྱུང་སྟེ། ཞེས་གསུངས་ཏེ། གདོད་མ་ཉིད་ནས་རང་སེམས་འདི་
གྲུབ་ཙམ་པ་དང་མཉམ་དུ། བུ་རམ་དང་མངར་བ་བཞིན་ལྷན་ཅིག་སྐྱེས་པའི་
སེམས་ཀྱི་ཆོས་ཉིད་སེམས་དང་སྐད་ཅིག་ཙམ་ཡང་འབྲལ་མ་མྱོང་བ།
ལས་མ་བྱུང་བའི་རིག་པ། རྒྱུ་ལས་མ་བྱུང་བའི་འབྲས་བུ། ལུང་ལས་མ་བྱུང་
བའི་རང་བྱུང་གི་ཡེ་ཤེས། གཉུག་མའི་སེམས་སམ། གཞི་རྒྱུད་དམ།
སེམས་
85



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བདེར་གཤེགས་སྙིང་པོ། རང་བྱུང་ཡེ་ཤེས། སེམས་ཀྱི་ཆོས་ཉིད། གཉུག་
མ་དོན་གྱི་འོད་གསལ། ཆོས་སྐུ་གཞིར་གནས་ཀྱི་ཡེ་ཤེས། གསར་རྒྱུད་ཚོའི་
ནང་ནས་གསུང་རྒྱུའི་མི་ཤིགས་དོན་གྱི་ཏི་ལ་ཀ་སོགས་གང་ཅན་པོ་གསུངས་ན་མདོ་
གཅིག་ཡིན་ནི་རེད། དེ་ལྟ་བུའི་ཡེ་ཤེས་དེ་ཅི་མོ་ཞིག་ཡིན་ནི་རེད་ཟེར་ན། རྒྱུན་
དུ་བཤད་ཀྱིན་འདུག་རྒྱུའི་ངོ་བོ་སྟོང་པ། རང་བཞིན་གསལ་བ། ཐུགས་རྗེ་ཀུན་
ཁྱབ་དབྱེར་མེད་པ་དེ་ངོ་འཕྲོད་པ་ཞིག་འབྱུང་གསུངས་ནས་དེའི་མིང་ལ་ལྟ་བ་ངོས་ཟིན་
པ་ཟེར་རྒྱུ་དེ་ཡིན་གསུངས་ནི་རེད། དེ་ནི་ཆོས་ཀུན་གྱི་ཆོས་ཉིད་དང་ཐ་དད་མེད་པ་
གཉུག་མ་དོན་གྱི་འོད་གསལ་ཡང་
པ་ཡང་ཡིན་ནོ། །གསུངས་ནས། གདོད་ནས་རང་
གི་སེམས་དང་དབྱེར་མེད་པའི་རང་བྱུང་གི་ཡེ་ཤེས། གནས་ལུགས་སྟོང་གསལ་
དབྱེར་མི་ཕྱེད་པ་དེ་ནི་ཆོས་ཀུན་གྱི་ཆོས་ཉིད་དང་དབྱེར་མེད་པ་སྲིད་ཞི་ཀུན་ཁྱབ་ཀྱི་ཡེ་
ཤེས། ཆོས་ཐམས་ཅད་ཀྱི་ཁྱབ་བྱེད་ཀྱི་ཡེ་ཤེས་ཡིན་པས་ཆོས་ཀུན་གྱི་ཆོས་ཉིད་
མཐར་ཐུག་པ་ཡིན་ལ་གསུངས་ནི་རེད། སྔགས་རྒྱུད་ཚོའི་ནང་ནས་ཡང་ཡང་
འབྱུང་གིན་འདུག་རྒྱུའི་གཉུག་མ་དོན་གྱི་འོད་གསལ་ཡང་འདི་ཁོ་ན་ཡིན་ནོ་གསུངས་
ནས་ཐག་བཅད་ནི་རེད། དེས་ན་རང་བབ་བཞག་པ་དང་། རང་ངོ་ཤེས་པའི་
རིག་པའམ་སེམས་ཀྱི་ངོ་བོའམ་ཆོས་ཉིད་སྐྱོང་ཚུལ་འདི་གནད་བརྒྱ་གཅིག་འདུས་ཀྱི་
མན་ངག་ཡིན། གསུངས་ན། ལྟ་བས་གཏན་ལ་ཕབ་ཀྱིན་འདུག་རྒྱུ་དེ་སྟོང་
གསལ་དབྱེར་མེད་ཀྱི་རིག་པ་འདི་ཁོ་ན་ཡིན་ནིའི་སྟབས་ཀྱིས་སྒོམ་པས་ཉམས་སུ་ལེན་
པའི་ཚེ་ན་ཡང་འཛིན་སྟངས་གང་ཡང་ཡིད་ལ་མི་བྱ་བར་རང་བབས་སུ་བཞག་པ།
རྣམ་རྟོག་འཆར་བའི་ཆ་ཐམས་ཅད་འཕྲོད་མཐུད་མེད་པར་བཞག་པ་ཞི་གནས་དང༌།
རང་གི་ཆོས་ཉིད་མཐའ་བྲལ་གྱི་ངོ་བོ་རིག་ཆ་རྗེན་པའི་ཆ་གསལ་དྭངས་ངར་ཆ་ཅན་
86



མཁའ་ལྟར་མཉམ་པ་ཉིད་ལ་གནས་པའི་མན་ངག་
གཟུང་འཛིན་དང་བྲལ་བར་ཤེས་པའི་རིག་པ་ལ་ལྷག་མཐོང་ཞེས་བརྗོད་པའམ།
ཡང་ན་བརྗོད་ཚུལ་གཞན་ཞིག་བྱས་ན་སྔ་མ་རང་བབས་སུ་བཞག་པ་དེ་ལ་སེམས་ཀྱི་
ངོ་བོ་སྐྱོང་བའམ། ཕྱི་མ་གནས་ལུགས་མཐོང་བ་དེ་ལ་ཆོས་ཉིད་སྐྱོང་ཚུལ་
གསུངས་རྒྱུའི་གནད་འདི་ནི་མདོ་སྔགས་ཀྱི་ཆོས་ཚུལ་རྒྱ་མཚོ་ལྟ་བུའི་ཟབ་གནད་
གཅིག་ཏུ་འདུས་པའམ།
ཡང་གསང་སྙིང་ཐིག་གི་རྒྱུད་ལུང་མཐའ་དག་གི་ཟབ་
གནད་བརྒྱ་ཕྲག་མང་བོ་གཅིག་འདུས་ཀྱི་མན་ངག་རྫོགས་པ་ཆེན་པོའི་རྒྱུད་འབུམ་
ཕྲག་དྲུག་ཅུ་རྩ་བཞིའི་དགོངས་དོན་གྱི་གནད་ཐམས་ཅད་ཀྱང་འདུས་པ་ཡིན་པས་ཉིན་
མཚན་ཁོར་ཡུག་ཏུ་འདི་ཉིད་ཉམས་སུ་ལེན་པར་བྱ་དགོས་ནི་རེད། གསུངས་ཏེ་
ཞོར་དུ་གདམས་པ་མཛད་ནི་རེད། རྒྱུན་དུ་སྐྱོང་རྒྱུ་ཡང་དེ་ཡིན་གསུངས་ན།
ཉམས་སྣང་སྣ་ཚོགས་ལ་ཞེན་མེད་ཀྱི་རྩལ་སྦྱོང་བ་དང་མཉམ་རྗེས་དབྱེར་མེད་པའི་
ཐབས་ལ་བརྩོན་པའི་སྐབས་དང་། སྤྱོད་ལམ་རྣམ་བཞི། ཐུན་དང་ཐུན་
མཚམས་ཀྱི་སྐབས་སོགས་དུས་རྒྱུན་དུ་སྐྱོང་རྒྱུ་ཡང་རང་བབས་སུ་བཞག་པ་དང་རང་
ངོ་ཤེས་རྒྱུ་དེ་གཉིས་ཀ་ཡིན་པས་ན། ལྟ་སྒོམ་གྱིས་མ་ཟད་སྤྱོད་པའི་གཞི་ཡང་འདི་
ཁོ་ན་ལ་བརྟེན་དགོས་པ་དེ་མོ་ཡིན་ནི་རེད། གོམས་པའི་ཚད་ནི་མཚན་མོའི་འོད་
གསལ་གྱིས་འཛིན། གསུངས་ན། རྟགས་སྤྱོད་པས་སྟོན་ཚད་རྨི་ལམ་གྱིས་
འཛིན་གསུངས་ནི་རེད་པས། གོམས་པའི་ཚད་དེ་མཚན་མོ་འོད་གསལ་འཆར་
ལུགས་ཀྱིས་ཤེས་ནི་རེད། ཉིན་དཀར་སྟོང་འཛིན་ལྟེང་པོ་ཞིག་ཨེ་ཡིན། མིན་
ན་སེམས་བྱུང་འོག་འགྱུ་ཕྲ་མོ་ཅན་ལ་འདུག་རྒྱུ་དེ་སྒོམ་ཡིན་སྣང་ཤར་ཡང་།
མཚན་སྣང་ནག་ཐིམ་མེ་འགྲོ་རྒྱུ་དང་། འཁྲུལ་འབྱམས་དུག་ལྔ་རྒྱ་འབྱམས་སུ་
འགྲོ་རྒྱུ་མ་གཏོགས་མེད་དུས། བར་དོ་དང་པོ་ལ་གྲོལ་དཀའ་ནི་རེད། གསང་



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
བ་སྒྲ་རྒྱུད་ཀྱི་ལུང་ལས། རབ་ནི་འཆར་དང་འབྲིང་གིས་ཤེས། །ཐ་མ་འགྱུར་
བ་མེད་པ་སྟེ། །གསུངས་ནི་རེད། རྣལ་འབྱོར་པ་དབང་བོ་ཡང་རབ་རྣམས་ལ་
སྐྱེ་བ་འདིར་འཚང་རྒྱ་བའི་རྟགས་ལ། རྨི་ལམ་འོད་གསལ་གྱི་འཁོར་ལོར་ཤར་ནི་
རེད། འབྲིང་ཞིག་ཡིན་ན་རྨི་ལམ་རྨི་ལམ་དུ་ངོ་ཤེས་ནིའི་མི་ཚད།	རྨི་ལམ་
བཟུང་ནས་སྤྲུལ་སྒྱུར་བྱེད་ཐུབ་ནི་རེད། ཐ་མ་འགྱུར་བ་ངེས་པ་སྟེ། །གསུངས་
པས་དབང་པོ་ཐ་མའི་རིགས་ཅན་ཡིན་ཡང་བག་ཆགས་ངན་པའི་རྨི་ལམ་རྒྱུན་ཆད་
ནས་བཟང་པོར་འགྱུར་ངེས་པ་ཡིན་གསུང་ནི་རེད། དེས་ན་མཚན་མོའི་འོད་
གསལ་ལ་སྦྱང་རྒྱུའི་ཐད་འདིར་དང་པོ་ཅུང་ཟད་གོམས་པའི་སྐབས་སུ་རྨི་ལམ་དགེ་
བར་འགྱུར། དེ་ནས་རྨི་ལམ་ངོ་ཤེས་ནས་ཉམས་ལེན་གྱི་ངང་ལ་བཞག་དུས་རྨི་
ལམ་འོད་གསལ་ཟིན་ཡོང་ནི་རེད། ། ཡང་འགའ་རེས་གཉིད་རན་ཁར་སྒོམ་པའི་
ངང་ལ་བཞག་ནས་གཉིད་སོང་དུས། གཉིད་པའི་སྐབས་དེར་འོད་གསལ་ངོས་འདི་
ཟིན་ཐལ་ཟེར་རྒྱུ་མེད་ཀྱང་། ཡར་ལ་སད་དུས་སྔར་གྱི་གཉིད་ཁའི་ཉམས་ལེན་གྱི་
ངང་དེ་མ་ཤོར་ནས། དེའི་ཐོག་ལ་གནས་ཡོད་ན་དེ་ལ་མཐུག་པོའི་འོད་གསལ་
གསུངས་ཀྱིན་ཡོད་ནི་རེད། དེ་ལྟར་གང་འཚམས་ནས་གཉིད་སོང་ཡང་ཉེ་འཁོར་
གྱི་གཟུགས་སྒྲ་ལ་སོགས་པ་མཐོང་ཐོས་ཡོད་པ་དང༌། ཉམས་ལེན་ལྷག་པར་ཇེ་
གསལ་ལ་འགྲོ་རྒྱུ་དེ་དག་ཕྲ་མོའི་འོད་གསལ་ཟིན་པ་ཡིན་ནི་རེད། འདིའི་སྲབ་
མཐུག་གསུངས་རྒྱུ་དེ་འོད་གསལ་སྲབ་མཐུག་ལ་གསུངས་ནི་མ་རེད། གཉིད་
སྲབ་མཐུག་གི་སྐབས་ཀྱི་འོད་གསལ་ཟིན་ལུགས་ལ་གསུངས་ནི་རེད། དེ་ནས་
སྣང་མཆེད་ཐོབ་གསུམ་ངོས་ཟིན་ནས། སྒོ་ལྔ་ཡིད་ལ་ཐིམ། ཡིད་ཀུན་གཞིའི་
རྣམ་ཤེས་ལ་ཐིམ། ཀུན་གཞིའི་རྣམ་ཤེས་ཀུན་གཞི་ལ་ཐིམ།	ཀུན་གཞི་ཡང་
88



མཁའ་ལྟར་མཉམ་པ་ཉིད་ལ་གནས་པའི་མན་ངག་
ཆོས་དབྱིངས་འོད་གསལ་གྱི་ངང་ལ་ཐིམ་པ་ངོས་ཟིན་ནས། ཉིན་དང་མཚན་དུ་དེ་
ལས་མ་འདས་ན་ཉིན་མཚན་རྟག་ཏུ་འོད་གསལ་གྱི་འཁོར་ལོ་ལ་སྤྱོད་པ་ཡིན་ནི་རེད།
གཉིད་དང་འཆི་བ་གཉིས་ཀ་ཕྲ་རགས་ཙམ་ཞིག་མ་གཏོགས་འདྲ་ནི་ཡིན་པས་མན་
ངག་འདི་ཚོ་ཤིན་ཏུ་གལ་ཆེན་ཡིན་ནི་རེད། ཡང་དག་པའི་ལམ་ཡིན་པའི་རྟགས་ནི་
དད་པ་དང་སྙིང་རྗེ་ཤེས་རབ་སོགས་རང་ཤུགས་ཀྱིས་འཕེལ་བས་རྟོགས། ཞེས་
གསུངས་ན། དེའི་ཚད་ཐིག་དེ་ཇི་འདྲ་ཞིག་ཡིན་ནི་རེད་བསམ་ན། ཡང་དག་
མ་ནོར་བའི་ལམ་ཡིན་པའི་རྟགས་ནི། མན་ངག་སྟོན་པའི་བླ་མ་ལ་སངས་རྒྱས་
དངོས་མཐོང་གི་དང་བའི་དད་པ་དང་། དེས་བསྟན་པའི་དམ་པའི་ཆོས་ཀྱི་ཆེ་བ་
དང་ཟབ་ཁྱད་གཞན་དང་མི་འདྲ་བ་མཐོང་ནས། ཡིད་ཆེས་པའི་དད་པ་སྐྱེ་རྒྱུ་དང་།
གནད་ཀྱི་སྙིང་པོ་དེ་དུས་རྟག་དུ་མི་བསྒྱུར་བར་ཉམས་སུ་ལེན་བསམ་རྒྱུ་ལ་ཕྱིར་མི་
ལྡོག་པའི་ལྡོག་མེད་ཀྱི་དད་པ་བརྟན་པོ་བཅས་རྩོལ་མེད་རང་ཤུགས་སུ་སྐྱེས་ཡོང་བའི་
སྐབས་དེར། སེམས་ཅན་ཐམས་ཅད་ལ་བུ་གཅིག་པོ་མའི་འདུ་ཤེས་ལྟ་བུའི་སྙིང་རྗེ་
ཞིག་མི་འཁྲུངས་པའི་ཐབས་ཡོད་ནི་མ་རེད། གཞན་གྱི་སྡུག་བསྔལ་ཆེ་ཕྲ་ཐམས་
ཅད་རང་ཐོག་ལ་ལེན་ནུས་པ་དང༌། རང་གི་ལུས་ལོངས་སྤྱོད་དགེ་རྩ་ཐམས་ཅད་
གཞན་ལ་གཏོང་ནུས་རྒྱུ། སེམས་ཅན་གཞན་གྱིས་རང་ཉིད་ལ་མི་སྙན་པ་བརྗོད་པ་
དང་ནི་བརྡུང་རྡེག་བྱེད་པ། ཐ་ན་གསོད་གྲབས་བྱས་ཀྱང་ཁྲོ་བ་མེད་ནི་ཞིག་ཡོང་
གིན་ཡོད་ནི་རེད། དེའི་ཐོག་ལ་མདོ་སྔགས་རིག་གནས་ཐམས་ཅད་ལ་སྦྱངས་པ་
ལྷག་ཏུ་མ་བྱས་ཀྱང་། འབད་མེད་དུ་རྟོགས་ནུས་པའི་སྤོབས་པའི་གཏེར་བརྒྱད་ལ་
དབང་འབྱོར་བའི་ཤེས་རབ་དང་། དུས་གསུམ་ཤེས་བྱའི་སྣང་བ་མ་འདྲེས་པར་
མཐོང་རྒྱུ། བརྩོན་འགྲུས་དང་། དྲན་པ། ཏིང་འཛིན། ཤིན་སྦྱངས་ལ་
89



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
སོགས་པ་མི་ཟད་པ་བརྒྱད་ཅུའི་ཡོན་ཏན་ཐམས་ཅད་རང་ཤུགས་ཀྱིས་འཕེལ་བས།
རང་གིས་ཀྱང་ལམ་ཚད་འདི་འདྲ་ཞིག་ལ་ཐོན་ཡོད་ཀི་བསམ་རྒྱུ་བོ་རྟོགས་ཐུབ་ནི་ཞིག་
ཡིན་གསུངས་ནི་རེད། བདེ་ཞིང་ཚོགས་ཆུང་བ་ནི་རང་གི་ཉམས་སུ་མྱོང་བས་
ཤེས། གསུངས་ན། འདི་ལ་ལུས་ཀྱི་ཕྱག་སྐོར་སྒྲིབ་སྦྱང་། ངག་གི་ཁ་
བཏོན་བཟླས་བརྗོད། ཡིད་ཀྱི་རྟོག་དཔྱོད་འཕྲོ་འདུ་མི་དགོས་པར་སྟབས་བདེ་ཞིང་
ཚོགས་དཀའ་ལས་ཆུང་རྒྱུ་བོ་ནི་རང་གི་ཉམས་སུ་མྱོང་བས་ཤེས་ཐུབ་ནི་རེད་གསུངས་
ནི་རེད། ཆོས་སྤྱོད་བཅུའི་སྤྲོས་པ་ཟུར་ནས་མི་དགོས་རྒྱུ་དང་། བསྐྱེད་རྫོགས་
སྒོམ་པ་ལྟ་བུའི་སེམས་འཛིན་གྱི་རྩོལ་བ་དང་། དབང་དཀྱིལ་འཁོར་སྦྱིན་བསྲེག་
མཆོད་པ་ལྟ་བུའི་ལུས་ངག་གི་ངལ་བ་གང་ཡང་བསྟེན་མི་དགོས་པར། ངའི་བླ་མ་
འཇིགས་མེད་ཡོན་ཏན་མགོན་པོ་ཚང་གིས། ཚེ་གང་སྒྲུབ་ལ་དྲིལ་བའི་བྱས་ཡུས་
ཤིག་མེད་ཀྱང་།
།རེ་དོགས་ཐད་ཀར་ཞིག་པའི་བྱར་མེད་ཀྱི་རྒྱལ་ས། །མ་
བཙལ་གཞི་ལ་ཟིན་པ་བླ་མ་ཡི་བཀའ་དྲིན། །བསམ་བཞིན་དགའ་སྤྲོའི་སྣང་བ་
འགོག་མེད་དུ་ཤར་སོང་། །གསུངས་ནི་འདྲ་བོ་དང༌། ཞབས་དཀར་ཚང་གིས།
བྱར་མེད་ཅོག་གེར་བཞག་པས་ཆོག་པ་ལ། །དེ་ལ་མ་ནུས་བྱ་བ་ཅི་ལ་
ཟེར།
།ད་ལྟའི་ཤེས་པ་འདི་ཀ་ཡིན་པ་ལ། །འདི་ལ་མ་ཤེས་བྱ་བ་ཅི་ལ་
ཟེར། །གསུངས་ནི་འདྲ་འདྲའི་རང་བཞག་བདེ་ཉལ་ཁོ་ནས་ས་ལམ་དུས་གཅིག་
ལ་ཆོད་ནི་ཡིན་པས། བདེ་ཞིང་ཚོགས་ཆུང་བ་དེ་དེའི་སྐབས་ཀྱི་ཉམས་སུ་མྱོང་
བས་ཤེས་རྒྱུ་ཅན་ཞིག་ཡིན་ནི་རེད། ཟབ་ཅིང་མྱུར་བ་ནི་ཤིན་ཏུ་འབད་རྩོལ་ཆེན་
བོས་བསྒྲུབ་པའི་ལམ་གཞན་ལ་ཞུགས་པ་རྣམས་དང་རྟོགས་ཚད་བསྟན་པས་ངེས་པ་
ཡིན་ནོ། །ཞེས་གསུངས་ཏེ། ཟབ་པའི་ཐད་ནས་ཐེག་རིམ་དགུའི་ཡང་རྩེ་རྒྱུ་



མཁའ་ལྟར་མཉམ་པ་ཉིད་ལ་གནས་པའི་མན་ངག་
འབྲས་གཉིས་ཀྱི་ནང་ནས་རྩོལ་མེད་འབྲས་བུའི་ཐེག་པ་ཡིན་པས། འདི་ལས་ཟབ་
པའི་གདམས་ངག་ཡོད་ནི་མ་རེད། མྱུར་བའི་ཐད་ནས་ཡིན་ན། མདོ་ལམ་ལྟ་
བུའི་དབང་དུ་བྱས་ན་དབང་པོ་ཤིན་ཏུ་རྣོན་པོ་ཡིན་ཡང་བསྐལ་ཆེན་གྲངས་མེད་གཅིག་
གི་བར་དུ་ཚོགས་བསགས་སྒྲིབ་པ་སྦྱངས་ནས། མཐར་མཐོང་ལམ་རྣམ་པར་མི་
རྟོག་པ་ངོ་འཕྲོད་ནས་བསྒོམས་ཀྱང་བསྐལ་ཆེན་གྲངས་མེད་གཉིས་མ་སོང་ན་སངས་
རྒྱས་ཐོབ་མི་ཐུབ་ཅིང་། ཕྱི་རྒྱུད་སྡེ་གསུམ་ལ་མཚོན་ན། མི་ཚོ་བཅུ་དྲུག་མ་
སོང་གི་བར་ལ་རང་འབྲས་མི་ཐོབ། བླ་མེད་ཀྱི་རྒྱུད་སྡེ་ཐམས་ཅད་ཀྱི་སྒོ་ནས་ཡིན་
ན། བརྩོན་པ་ཤིན་ཏུ་དྲག་པོ་ཞིག་བརྟེན་ནུས་ན་ཚེ་གཅིག་གིས་སངས་རྒྱས་ཐོབ་
པར་གསུངས་ཡོད་ནི་རེད་ཀྱང་། དེའི་ནང་གི་གསར་རྒྱུད་ཚོའི་དབང་དུ་བྱས་ན།
རིམ་ལྔ་དང་སྦྱོར་དྲུག་ལྟ་བུ་རྩོལ་བཅས་ཀྱི་ཐབས་ལ་ཡུན་རིང་འབད་ནས་བཞི་བའི་
འོད་གསལ་ད་གཟོད་མངོན་དུ་གྱུར་དགོས་རྒྱུ་དང་། རྙིང་རྒྱུད་ཀྱི་མ་ཧཱ་ཨ་ནུ་ཚོ་ལྟ་
བུ་ཡིན་ན། བསྐྱེད་རྫོགས་ཀྱི་རྩོལ་བ་ལ་བརྟེན་ནས་ཡེ་ཤེས་མངོན་དུ་སྨིན་དགོས་
རྒྱུ་དེ་ཚོ་ཐམས་ཅད་ཀྱང་། འདི་དང་བསྡུར་ན་ཁྱད་པར་ཆེན་པོ་ཡོད་ནི་རེད། བླ་
མའི་བྱིན་རླབས་དང་སློབ་མའི་དད་པ་ནང་འཛོམས་པའི་རྐྱེན་གྱིས་སོ་སྐྱེ་འཆིང་བ་ཀུན་
ལྡན་ཞིག་ཡིན་ན་ཡང་། རིག་པ་རང་བྱུང་གི་ཡེ་ཤེས་ངོ་སྤྲད་ནས་རྩོལ་མེད་རང་
བཞག་གི་ལམ་ཉམས་སུ་བླངས་ན།
ལོ་གསུམ་གྱིས་སངས་རྒྱས་ཐོབ་ཐུབ་པའི་
གདམས་པ་འདི་དང་བསྡུར་ན།	རྐང་ཐང་ཞིག་དང་ཉི་ཟླའི་བགྲོད་པའི་མྱུར་ཁྱད་
བསྡུར་གིན་ཡོད་ནི་འདྲ་ཞིག་གི་ཁྱད་པར་ཡོད་ནི་དེ་མོ་ཡིན་ནི་རེད། རང་སེམས་
འོད་གསལ་བསྒོམ་པས་འབྲས་བུ་ཐོབ་རྒྱུའང་དེའི་སྟེང་གི་རྣམ་རྟོག་དང་། དེའི་
བག་ཆགས་ཀྱི་སྒྲིབ་པ་སངས་ཚེ། མཁྱེན་གཉིས་རྩོལ་མེད་དུ་རྒྱས་ནས་གདོད་
91



དེའི་ངང་ལ་རྒྱུན་དུ་
སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
མའི་གཏན་སྲིད་ཟིན་ཏེ་སྐུ་གསུམ་ལྷུན་གྱིས་གྲུབ་པ་ཡིན་ནོ། །ཞེས་གསུངས་ན།
དང་བོ་བླ་མས་ལྟ་བ་ངོ་སྤྲད་པ་དེའི་ཐོག་ལ་ཐག་བཅད།
གནས་པའི་སྒོམ་པས་ངང་བསྐྱང༌། དེའི་སྐབས་སུ་གང་ཤར་རང་སར་གྲོལ་བའི་
སྤྱོད་པས་བོགས་དབྱུང་ན་སྐུ་གསུམ་ལྷུན་གྱིས་གྲུབ་པའི་འབྲས་བུ་མངོན་དུ་གྱུར་ཡོང་
ནི་རེད། མི་ཕམ་ཚང་ཁོང་རིག་གིས། ལྟ་བ་འཛིན་མེད་རང་གསལ་
ཡིན། །སྒོམ་པ་གཞི་མེད་རྩ་བྲལ་ཡིན། །སྤྱོད་པ་ཕྱོགས་མེད་བློ་བདེ་
ཡིན། །འབྲས་བུ་སྐུ་གསུམ་ལྷུན་གྲུབ་ཡིན། །ཞེས་གསུངས་ཡོད་པ་ལྟར།
རང་གི་སེམས་ཀྱི་ཆོས་ཉིད་འོད་གསལ་བདེ་གཤེགས་སྙིང་པོའི་དོན་སྒོམ་པའི་འབྲས་
བུ་ཐོབ་པ་དེ་ཡང་། གཞི་ལ་མེད་པའི་འབྲས་བུ་རང་རྒྱུད་པ་གཞན་ཞིག་ཐོབ་པ་
ཡིན་ནི་མ་རེད། སྤངས་པའི་ཡོན་ཏན་གྱི་ཐད་ནས་ཡིན་ན།། རང་བཞིན་ལ་
ཡུལ་དུ་འཁྲུལ་སོང་ན་དེས་བསྐྱེད་པའི་ས་རྡོ་ལ་སོགས་མ་དག་པའི་སྣང་བ་དང་།
ཐུགས་རྗེ་ལ་སེམས་སུ་འཁྲུལ་ནས་དེ་ལས་ཤར་བའི་གཞི་རང་གི་བཞུགས་ཚུལ་དང་
མི་མཐུན་པ། རྒྱུད་བརྟགས་གཉིས་ལས། སེམས་ཅན་ཐམས་ཅད་སངས་རྒྱས་
ཉིད། །འོན་ཀྱང་གློ་བུར་དྲི་མས་སྒྲིབ། །དྲི་མ་དེ་བསལ་སངས་རྒྱས་
དངོས། །གསུངས་ནོ་ལྟར་དུ། སེམས་ཅན་ཐམས་ཅད་ངོ་བོ་ཡེ་དག་དང་རང་
བཞིན་རྣམ་དག་གི་ཆ་ནས་སངས་རྒྱས་ཡིན་ཀྱང་། ། གློ་བུར་ཉོན་ཤེས་ཀྱི་དྲི་མས་
སྒྲིབ་པ་ན། དེའི་སྟེང་གི་རྣམ་རྟོག་དང་དེའི་བག་ཆགས་ཀྱི་སྒྲིབ་པ་ཆེད་དུ་སྤངས་པ་
མིན་པར། རང་སངས་རེད་སོང་དུས་དེ་དུས་སྤངས་པ་མཐར་སོན་པ་ཡིན་ནི་རེད།
དེའི་སྐབས་མཁྱེན་གཉིས་རྩོལ་མེད་དུ་ཇི་ལྟར་རྒྱས་ནི་རེད་ཟེར་ན།། ཆོས་ཉིད་ཇི་
བཞིན་དུ་མཐོང་བ་ཇི་ལྟ་མཁྱེན་པའི་ཡེ་ཤེས་དང་། ཆོས་ཅན་མ་འདྲེས་པར་
92



ཐ་མར་དགེ་བ་མཇུག་གི་དོན།
གཟིགས་པ་ཇི་སྙེད་མཁྱེན་པའི་ཡེ་ཤེས་ཏེ། མཁྱེན་པ་གཉིས་ཀ་རྩོལ་མེད་རང་
བྱུང་གི་ཚུལ་དུ་རྒྱས་ནས། གདོད་མའི་གཏན་སྲིད་ནང་གསལ་བུམ་པའི་སྐུ།
འབྲས་བུའི་མཐར་ཐུག་མངོན་དུ་གྱུར་ནས། སླར་འཁོར་བར་འཁྱམས་མི་དགོས་
པའི་བཙན་ས་ཟིན་ཏེ། སྐུ་གསུམ་ལྷུན་གྲུབ་འབྲས་བུ་ཡིན། །གསུངས་ནོ་ལྟར་
དུ། ཆོས་སྐུ་སྤྲོས་པ་དང་བྲལ་བ། ལོངས་སྐུ་ངེས་པ་ལྔ་ལྡན། སྤྲུལ་སྐུ་
གང་ལ་གང་འདུལ་དུ་སྣང་བ་གསུམ་པོ་དབྱེར་མེད་པར་ལྷུན་གྱིས་གྲུབ་པ་འབྲས་བུའི་
མཐར་ཐུག་བརྙེས་པ་ཡིན་ནོ་གསུངས་ནི་རེད། དེ་ཡན་ཆད་ཀྱིས་ཐོག་མར་དགེ་བ་
ཀླད་ཀྱི་དོན་བཤད་བྱའི་ཡན་ལག་བཤད་པ་དང་། བར་དུ་དགེ་བ་གཞུང་གི་དོན་
བཤད་བྱ་གཞུང་གི་དོན་ཆ་ཚང་བ་སོང་ནས།
ཐ་མར་དགེ་བ་མཇུག་གི་དོན།
ད་གསུམ་པ་ཐ་མར་དགེ་བ་མཇུག་གི་དོན། མཇུག་ཡོངས་སུ་རྫོགས་པའི་བྱ་
བ། དམ་ཚིག་ལ་ཚད་བཙུགས་ནས་ཟབ་མོའི་གདམས་ངག་གསང་བར་གདམས་
པ་དང་། གང་གིས་མཛད་པའི་མཛད་བྱང་སྨོས་པ་དང་གཉིས་ཡོད་པའི་ནང་གི་
དམ་ཚིག་ལ་ཚད་བཙུགས་ནས་ཟབ་མོའི་གདམས་ངག་
གསང་བར་གདམས་པ།
དང་པོ་དམ་ཚིག་ལ་ཚད་བཙུགས་ནས་ཟབ་མོའི་གདམས་ངག་གསང་བར་
93



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
གདམས་པ་ནི། ཟབ་བོ། གསུངས་རྒྱུའི་བཀའ་རྟགས་ཀྱི་རྒྱ་ཡིས་བསྟན་ནི་
རེད། མན་ངག་འདི་ནི་ཆོས་ཚུལ་གཞན་ལས་ཁྱད་དུ་འཕགས་པའི་བརྗོད་བྱ་
གཏིང་ཟབ་པ་དང་། བྱིན་རླབས་ཀྱི་ཚན་ཁ་མ་ཉམས་པ། མཐོང་ཐོས་དྲན་རེག་
ཐམས་ཅད་འཚང་རྒྱ་བར་བྱེད་པ་ཡིན་པར་བསྟན་ནི་རེད། གུ་རུ༔ གསུངས་
རྒྱུའི་ཐ་ཚིག་གི་རྒྱ་ཡིས་ཅི་ཞིག་བསྟན་ནི་རེད་སྙམ་ན། ཆོས་འདི་ནི་ཤིན་ཏུ་གཏིང་
ཟབ་ཅིང་། དཔོག་དཀའ་བ་ཡིན་པས་ན། སྣོད་དང་ལྡན་མིན་ལ་མི་བལྟ་བར་
གང་ཐུག་སུ་བྱུང་ལ་བསྟན་ན། སྒྲོ་སྐུར་གྱི་དབང་གིས་ངན་འགྲོའི་རྒྱུར་འགྱུར་བ་
དང་ནི། དམ་ཉམས་སོགས་ལ་བཤད་པས་དམ་ཚིག་ཉམས་ན། བྱིན་རླབས་
ཀྱི་དྲོད་ཚད་ཡལ་འགྲོ་བ་དང་། བཀའ་སྲུང་དམ་ཅན་གྱི་ཁུ་ལྡོག་དྲག་པོ་ཡོང་རྒྱུ་ལ་
སོགས་པ་མི་འདོད་པ་དུ་མ་འབྱུང་བ་ཡིན་པས་ན། གསང་བར་གདམས་ནི་རེད།
ས་མ་ཡ༔ གསུངས་རྒྱུའི་དམ་ཚིག་གི་རྒྱ་འདིས་ཆོས་འདི་སྣོད་དང་ལྡན་མིན་ལ་
མི་བལྟ་བར་སུ་ཡིན་ལ་སྤེལ་ན་གསང་སྒོ་འཆོལ་བས། དམ་ཚིག་ཉམས་པ་ཡིན་
པའི་ཕྱིར་ན། ཡཀྵ་ཁྲོ་བོས་སྙིང་ཁྲག་ཞོ་ལྟར་དུ་འཐུང་བ་དང་། ཚེ་འདིར་མི་
འདོད་པ་སྣ་ཚོགས་ཀྱིས་མནར་ནས། ཕྱི་མར་རྡོ་རྗེའི་དམྱལ་བར་འགྲོ་དགོས་པས་
ན་ས་མ་ཡ༔ གསུངས་ནས། དམ་ཚིག་ཚད་ལ་བཞག་ནས། ཟབ་པོ།
གུ་ཧྱ༔
གསུམ་གྱིས་གསང་བའི་མན་ངག་གསང་དགོས་པར་རྒྱ་
རིམ་པ་གསུམ་གྱིས་བསྡོམས་པ་ཡིན་ནི་རེད།
ས་མ་ཡ༔
གང་གིས་མཛད་པའི་མཛད་བྱང་སྨོས་པ།
གཉིས་པ་དུས་ནམ་དུ་གང་གིས་མཛད་པ་པོའི་མཛད་བྱང་ནི། རབ་ཚེས་མེ་རྟ་
94



རབ་
ཐ་མར་དགེ་བ་མཇུག་གི་དོན།
ཟླ་གཉིས་པའི་ཚེས་བཅུ་གཉིས་ལ་ཐོས་བསམ་ལ་ཆེར་མི་བརྩོན་ཡང་སེམས་ངོའི་
ཉམས་ལེན་འདོད་པའི་གྲོང་སྔགས་པ་སོགས་ཀྱི་ཆེད་དུ། རྟོགས་ལྡན་རྒན་པོ་
ཕལ་གྱི་ཉམས་མྱོང་དམར་ཁྲིད་ཀྱི་ཆོས་སྐད་གོ་བདེ་དང་བསྟུན་པའི་གདམས་པ་ཟབ་
མོ་མི་ཕམ་འཇམ་དཔལ་རྡོ་རྗེས་བཀོད་པ་དགེའོ། །ཞེས་གསུངས་ཏེ།
ཚེས་གསུངས་རྒྱུའི་རབ་འདི་ཕུག་ལུགས་ཀྱི་མེ་མཁའ་རྒྱ་མཚོའི་བོད་རབ་བྱུང་གི་རྩིས་
མགོ རབ་བྱུང་རྣམ་བྱུང་དཀར་པོ་དང་ལ་སོགས་པའི་ལོ་དང་པོ་དེའི་མིང་དེ་བརྩི་
གཞི་བྱས་ནས་དེ་ཉིད་དེའི་མན་གྱི་བརྩི་གཞི་རེད་སོང་ནི་རེད། དཔེར་ན་རབ་ཅེས་
པ་རབ་བྱུང་དང་། ཚེས་གསུངས་ན་ཚེས་ཀྱི་ཟླ་བའི་ཆ་ཤས་ཡོངས་སུ་རྫོགས་པ་དེ་
ཚེས་བཅོ་ལྔའི་ཉིན་ཡིན་པས། བཅོ་ལྔ་ལ་གོ་ནི་རེད། གྲངས་ཀྱི་མངོན་བརྗོད་
ལ་ཚེས་ཟེར་རྒྱུ་དེ་གྲངས་བཅོ་ལྔའི་མངོན་བརྗོད་རེད། མངོན་བརྗོད་ཅེས་པ་མངོན་
པར་བརྗོད་འདོད་ཀྱི་མིང་བཅོ་ལྔའི་མིང་ལ་ཚེས་ཞེས་བཏགས་ནི་འདྲ་ཞིག་རེད།
དང་རབ་བྱུང་གཉིས་ཀ་ཚིག་སྡུད་ཀྱིས་སྦྲེལ་ནས་བོད་རབ་བྱུང་བཅོ་ལྔ་པ་ལ་རབ་ཚེས་
ཟེར་རྒྱུའི་ཐ་སྙད་བཏགས་ནི་རེད། རབ་བྱུང་བཅོ་ལྔ་པའི་ལོ་རྒན་དྲུག་ཅུའི་ནང་ནས་
མེ་ཕོ་རྟ་ཡི་ལོ་དེ། མེ་ཕོ་ཡིན་ཟེར་བྱེད་ཅིའི་ཕྱིར་རེད། མེ་མོ་ཡིན་ན་ཅི་ཤེས་
བསམ་རྒྱུ་ཡོད་ནི་མ་རེད། བྱི་སྟག་འབྲུག་རྟ་སྤྲེལ་ཁྱི་ཕོ། །དེ་ལྷག་དྲུག་པོ་མོ་
ལོ་ཡིན། །གསུངས་ནི་རེད། རྩིས་གཞུང་གི་ནང་ན་གཏན་འཁེལ་བྱས་བཞག་
ཡོད་ནི་རེད། དེའི་ལོ་དེའི་ཧོར་ཟླ་གཉིས་པའི་ཚེས་བཅུ་གཉིས། ཟླ་བའི་ཡར་
ཚེས་ལ་དཀར་ཕྱོགས་དང་མར་ཚེས་ལ་དམར་ཕྱོགས་ཟེར་རྒྱུ་བོ་ཟླ་བའི་འཕེལ་འགྲིབ་
ཀྱི་ཆ་ནས་ཟླ་བ་རེ་རེར་ཕྱོགས་གཉིས་རེ་ཡོད་ནི་རེད། ལོ་གསུམ་ཕྱོགས་གསུམ་ལ་
མཚམས་བསྡམ་ཟེར་རྒྱུ་དེ་ཚོ་ལོ་གསུམ་དང་ཟླ་ཕྱེད་གསུམ་ལ་ཟེར་གྱིན་ཡོད་ནི་རེད།
95



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན།
དེ་ལྟ་བུའི་ཡར་ཚེས་བཅུ་གཉིས་ཀྱི་ཉི་མ་ལ་ཐོས་བསམ་གྱི་གྲྭ་ས་མ་འགྲིམས་པས་འདི་
སྦྱངས་ཐལ་བསམ་རྒྱུའི་བརྩོན་པ་མི་མངོན་ན་ཡང་།
སེམས་ངོའི་ཉམས་ལེན་
སེམས་ཉིད་དེ་བཞིན་ཉིད་སྤྲོས་པ་དང་བྲལ་བའི་རིག་པ་ཆོས་སྐུའི་ངོ་བོ་དང་འདུ་འབྲལ་
མེད་པའི། ལྟ་སྒོམ་སྤྱོད་འབྲས་ཀྱི་ཁྱེར་སོ་དང་མི་འབྲལ་བའི་ཉམས་ལེན་ལ་
བརྩོན་འདུན་ཡོད་པའི། གྲོང་ངམ་ཁྱིམ་ན་གནས་པའི་སྔགས་པ་དང་སྔགས་མ་ལ་
སོགས་པ། མདོར་ན། ལམ་འདིར་མོས་པ་དང་དོན་གཉེར་ཅན་ཐམས་ཅད་ཀྱི་
“ཆེད་དུ་། སྟབས་བདེ་མོ། དཀའ་ལས་མེད་པར། དོན་ཆེན་པོ་སངས་རྒྱས་
རང་ལག་ལ་ཡོད་པའི་ཉེ་ལམ། རྟོགས་ལྡན་རྒན་པོ་ཚོའི་ཉམས་མྱོང་དམར་ཁྲིད་
ད་ཀར་དམར་འཇུས་བྱས་ཏེ་བཤད་པའི། གོ་བདེ་རྒྱུ་གཙོ་བོར་བྱས་པའི།
གདམས་པ་ཟབ་མོ། དུས་གསུམ་སངས་རྒྱས་ཐམས་ཅད་ཀྱི་དགོངས་པ་ལག་ཏུ་
བླངས་ནས་བསྟན་པའི་གདམས་པ་ཟབ་མོ་འདི། ཁོང་མི་ཕམ་འཇམ་དཔལ་
དགྱེས་པའི་རྡོ་རྗེས་བཀོད་པའོ་གསུངས་ན་འདིའི་མཛད་བྱང་དང་བཅས་པ་གདམས་པ་
ཟབ་མོ་ཆ་ཚང་བ་བཤད་གྲུབ་པའོ
།།
བསྔོ་བ་དང་སྨོན་ལམ།
དེ་ལྟར་ཆོས་འཆད་ཉན་བྱས་པའི་དགེ་བའི་རྩ་བ་འདིས་མཚོན་ཏེ་རང་གཞན་
སེམས་ཅན་ཐམས་ཅད་ནས་ཕྱོགས་བཅུའི་རྒྱལ་བ་སྲས་བཅས་དང་བཅས་པས་དུས་
གསུམ་ཀུན་ཏུ་བསགས་པའི་ཟག་བཅས་དང་ཟག་མེད་ཀྱི་དགེ་ཚོགས་ཐམས་ཅད་
གཅིག་ཏུ་བསྡུས་ཏེ་བསྡོམས་ནས། ཀུན་མཁྱེན་རྒྱལ་བ་ཤཱཀྱ་སེང་གེའི་བསྟན་པ་
6



ཐ་མར་དགེ་བ་མཇུག་གི་དོན།
རིན་པོ་ཆེ་ལུང་དང་རྟོགས་པའི་བདག་ཉིད་ཅན་བཤད་དང་སྒྲུབ་པ་གཉིས་ལྡན་གྱིས་
འཛིན་སྐྱོང་སྤེལ་ཏེ་ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས། བསྟན་འཛིན་
གྱི་སྐྱེས་བུ་རླབས་ཆེན་བསྟན་འགྲོའི་དཔལ་མགོན་གང་ན་འཚོ་ཞིང་བཞེས་པ་དག་གི་
སྐུ་ཚེའི་ཞབས་པད་བརྟན། ཐུགས་བཞེད་གེགས་མེད་དུ་འགྲུབ། དགེ་འདུན་
འདུས་པའི་སྡེ་ཐམས་ཅད་ཐུགས་མཐུན། ཁྲིམས་གཙང༌། བསླབ་པ་གསུམ་གྱི་
ཡོན་ཏན་གོང་ནས་གོང་དུ་འཕེལ། ཡངས་པའི་རྒྱལ་ཁམས་ཐམས་ཅད་དུ་ནད་
མུག་མཚོན་འཁྲུགས་འབྱུང་བཞིའི་འཇིགས་པ་ལ་སོགས་པ་རྒུད་པའི་སྐལ་བ་ངན་པ་
ཐམས་ཅད་ཞི། འབྲེལ་ཐོག་འགྲོ་བས་གཙོས་པའི་མཁའ་མཉམ་རིགས་དྲུག་གི་
སེམས་ཅན་ཐམས་ཅད་མཐར་ཐུག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་
གོ་འཕང་ཐོབ་པའི་རྒྱུར་འགྱུར་བའི་ཕྱིར་དུ། སྔར་རྒྱལ་བ་སྲས་དང་བཅས་པས་ཇི་
ལྟར་བསྔོས་པ་བཞིན་དུ་བསྔོ་བའི་ཐུགས་འདུན་ཟབ་མོ་གནང་བར་ཞུའོ།། །།
བསོད་ནམས་འདི་ཡིས་ཐམས་ཅད་གཟིགས་པ་ཉིད།།
ཐོབ་ནས་ཉེས་པའི་དགྲ་རྣམས་ཕམ་བྱེད་ཅིང་།།
སྐྱེ་རྒ་ན་འཆི་རྦ་རླབས་འཁྲུགས་པ་ཡི།།
སྲིད་པའི་མཚོ་ལས་འགྲོ་བ་སྒྲོལ་བར་ཤོག།
འཇམ་དཔལ་དཔའ་བོས་ཇི་ལྟར་མཁྱེན་པ་དང་།།
ཀུན་ཏུ་བཟང་པོ་དེ་ཡང་དེ་བཞིན་ཏེ།།
དེ་དག་ཀུན་གྱི་རྗེས་སུ་བདག་སློབ་ཅིང་།།
དགེ་བ་འདི་དག་ཐམས་ཅད་རབ་ཏུ་བསྔོ།།
97



སེམས་ངོ་མཛུབ་ཚུགས་ཀྱི་གདམས་པའི་གནད་འགྲོལ་སྐྱབས་རྗེ་བླ་མའི་ཞལ་རྒྱུན། །
འདིས་མཚོན་དུས་གསུམ་བསགས་པའི་དགེ་རྩ་ཀུན༔
དྲན་རིག་ཟག་པ་མེད་པའི་ཡེ་ཤེས་ཀྱིས
འཁོར་གསུམ་ཡོངས་དག་ཆེན་པོར་རྒྱས་བཏབ་ནསཿ
གནས་ལུགས་རྫོགས་པ་ཆེན་པོའི་ཀློང་དུ་ཨཱ༔
ཆོས་ཚུལ་འདི་ཡང་ཉི་ཟླའི་དཀྱིལ་འཁོར་བཞིན།
ཕྱོགས་ཀྱི་ཐ་གྲུ་ཀུན་ཏུ་གྲགས་གྱུར་ཏེ།
བློ་གྲོས་པད་མོ་རབ་ཏུ་རྒྱས་བྱེད་ཅིང་།
སངས་རྒྱས་བསྟན་པ་དར་ཞིང་རྒྱས་པར་ཤོག།
རྒྱལ་དབང་ཀློང་ཆེན་པས།
མདོ་སྔགས་ཆོས་ཚུལ་ཚང་ལ་མ་ནོར་བ།
མཁས་ཤིང་གྲུབ་བརྙེས་རིག་འཛིན་བརྒྱུད་པའི་སྲོལ།
ཐུབ་བསྟན་སྙིང་པོ་གསང་སྔགས་སྔ་འགྱུར་པའི།
བསྟན་པ་འཕེལ་རྒྱས་འཛམ་གླིང་ཁྱབ་གྱུར་ཅིག
འཇམ་མགོན་མི་ཕམ་པས།
དཔལ་ལྡན་མཁས་གྲུབ་བྱེ་བའི་གཙུག་གི་རྒྱན།
མདོ་སྔགས་ལུང་རྟོགས་བསྟན་པའི་ཤིང་རྟ་ཆེ།
འཇིགས་བྲལ་སྔ་འགྱུར་རྒྱལ་བ་རྫོགས་ཆེན་པ།
ཤྲཱི་སེང་ཆོས་གྲྭའི་བསྟན་པ་རྒྱས་གྱུར་ཅིག
སྐྱབས་རྗེ་པདྨ་སྐལ་བཟང་གིས།
98



ཐ་མར་དགེ་བ་མཇུག་གི་དོན།
སྤྱི་ལོ་༢༠༠༧ལོར་སྐྱབས་རྗེ་རིན་པོ་ཆེས་རྫོགས་ཆེན་པདྨ་ཐང་ལུང་རྟོགས་པདྨའི་དགའ་ཚལ་
དུ་ཁྲིད་ཡིག་ཡེ་ཤེས་བླ་མའི་རྗེས་འབྲེལ་དུ་ལྗགས་ཁྲིད་གནང་བ་དགུ་རོང་སྤྲུལ་སྐུ་ཨོ་རྒྱན་བསྟན་
འཛིན་ནས་སྒྲ་ག་ལས་འཕྲི་སྣོན་མེད་པར་ཟིན་བྲིས་སུ་ཕབ་པའོ།།
09



འཁ་ཏ་ན། །
སྤྱི་ཁྱབ་འཆར་འགོད་པ། མུ་ར་སྤྲུལ་སྐུ།
དཔེ་སྒྲིག་འགན་ཁུར པ། མུ་ར་སྤྲུལ སྐུ།
ཞུ ངག་པ།
རིག་འཛིན ཚེ་བདག
རྩིས་འཕྲུལ་པ། མུར་སྤྲུལ་སྐུ།
ངེབ། འཛིན་ ཚེ བདག་པདྨ་མཐུ་སྟོབས།
ཕྱི་ཤོག་འཆར་འགོད པ། དཔལ་ལྔན སངས་རྒྱས། །
དཔར་བསྐྲུན སྦྱིན་བདག མུར སྤྲུལ་སྐུ།



ISBN 973-78058P-159-0
778705" 191520"
定价:12.00元
